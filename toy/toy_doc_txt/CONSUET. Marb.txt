 Incipiunt 
 consuetudines canonicorum 
 secundum regulam beati Augustini vivere proponentium 
 CAPUT 1. QUA DISCRETIONE NOTÆ VEL IGNOTÆ PERSONIÆ SUS- 
 CIPIANTUR, ET DE VESTIBUS USQUE AD DIEM PROFESSIONIS 
 SERVANDIS 
 § 1. Noviter quis veniens ad canonicam professionem non facile reci- 
 piatur a fratribus, nisi persona adeo nota fuerit, ut utilitatem æcclesiæ 

 102 
 conferre videatur. Ignota vero persona tanto spacio temporis exami- 
 nanda est, dum de eo qualis sit innotescat. 
 § 2. Productus ergo in conventum fratrum, propriis exuatur vesti- 
 mentis et monasterii induatur, ut per hoc seculari habitu deposito, ad 
 Christi paupertatem et inopiam se descendisse cognoscat. Illa autem 
 quæ posuerat vestimenta usque in diem professionis eius in monasterio 
 reserventur, donec perfectam conversionis eius ac tolerantiæ virtutem 
 evidenter agnoscant. Et si posse eum ibi perdurare perspexerint, tunc 
 indigentibus eadem vestimenta largiantur. Sin vero in aliqua illum 
 murmuratione vel qualibet inobedientia deprehenderint, exuentes eum 

 103 
 monasterii quibus indutus fuerat vestimentis, et revestitum antiquis 
 quæ servata fuerant, pellant de congregatione. 
 CAPUT 2. UT PREDICENTUR EI CUNCTA QUÆ AD REGULAREM 
 DISCIPLINAM PERTINENT 
 § 3. Igitur cum omni mansuetudine predicentur ei paupertas domus, 
 asperitas loci, severitas disciplinæ et quantus sit labor in illius profes- 
 sionis observatione, quamque gravis casus in transgressione et cætera 
 quæ ad rigorem disciplinæ regularis pertinent, ut probetur fervor desi- 
 derii illius atque intentio. Interim etiam mores, actus et qualitates 
 eius diligenter notanda sunt, et si ad ea quæ postulat possit esse idoneus. 
 CAPUT 3. QUALITER ADMONENDUS SIT NOVICIUS 
 § 4. Admonendus est noviter conversus, ut mutato habitu seculi 

 104 
 mores quoque et consuetudines studeat mutare in melius, atque mala 
 quæ gessit confitendo et lacrimis puniendo, vicia etiam et carnales con- 
 cupiscentias deponendo, exuat veterem hominem cum actibus suis, et 
 deinde bona opera atque virtutes sectando, efficiatur novus homo in 
 Christo. Admoneatur etiam novicius, ut non sit elatus aut invidus, non 
 iracundus aut murmurans, non verbosus aut vana verba aut fabulas 
 diligens, non servus gulæ, non negligens aut piger, non oculis vagus 
 aut incessu levis, sed per omnia gravis, maturus et bonus; sit dulcis et 
 amabilis, ad omnem obedientiam promptus et paratus, et omnibus per 
 omnia placere studeat in bono, quatenus omnes de societate et con- 
 versatione eius gaudeant atque glorificent patrem deum, qui in cælis est. 
 Sciat etiam, quia vera conversio a timore domini incipit et humilitate; 
 et tunc vere divitiarum cælestium merebitur esse particeps, si hic prop- 
 ter Christum paupertatem amaverit. Ipsa namque veritas ait: Beati 
 pauperes spiritu, quoniam ipsorum est regnum cælorum. 
 § 5. Commendetur autem uni ex fratribus boni testimonii timenti 
 deum, qui doceat eum regulam, usum et disciplinam monasterii, pri- 

 105 
 mum qualiter ambulare, supplicare, stare, sedere debeat, et in omni- 
 bus motibus suis signum habere humilitatis, caput submittere, terram 
 aspicere, memorem esse illius publicani, qui non audebat oculos suos 
 levare in cælum, sed percutiens pectus suum dicebat: Deus propitius 
 esto mihi peccatori. 
 CAPUT 4. UBI NOVICIUS IN CLAUSTRO SEDERE DEBEAT 
 § 6. Sedeat vero in una parte claustri remotiore, ubi congrue vacare 
 possit lectioni et meditationi; nec loquatur quis ei nisi per licentiam. 
 Frequenter tamen mittantur ei de senioribus ad consolandum et con- 
 fortandum eum. Et erudiatur de preceptis regule, psalmis et ymnis et 
 canticis spiritalibus, sicut usus est in eodem monasterio. 
 § 7. Nec inquietet quis eum in aliquo opere aut ministerio, donec 
 prius de ordine et disciplina sit eruditus. Primordia etenim conver- 

 106 
 sorum blandis sunt refovenda modis, ne si ab asperitate incipiant, 
 exterriti ad priores lapsus recurrant. Qui enim conversum sine lenitate 
 erudit, exasperare potius quam corrigere novit, quia omnis nova con- 
 versio adhuc pristinæ vitæ habet commixtionem. Propterea nequaquam 
 eorum virtus procedere ad hominum oculos debet, donec conversatio 
 vetus funditus ab animo exstirpetur. Qui si adeo simplex fuerit, ut 
 qualiter orare debeat nesciat, instruatur hoc modo. 
 CAPUT 5. QUOMODO SE FRATER LEVET AD NOCTURNOS 
 § 8. Nocturnis horis audito signo, cum de lecto surrexerit, inprimis 
 signum sanctæ crucis sub invocatione sanctæ trinitatis exemplo cætero- 

 107 
 rum sibi imprimat, deinde dicat hunc versum Domine labia mea aperies. 
 Et os meum annuntiabit laudem tuam, deinde psalmum totum cum 
 Gloria patri, Deus in adiutorium meum intende. 
 § 9. Quo dicto, prevideat sibi corporeas necessitates naturæ, coo- 
 perto capite; et festinet cum ceteris ad oratorium ita psallendo Ad te 
 domine levavi, totum psalmum cum Gloria patri. Et cum summa reve- 
 rentia chorum intret, ne alios orantes impediat; fundatque precem 
 coram domino plus corde quam ore, ita ut illius vox magis vicinior sit 
 deo quam sibi, dicatque hanc orationem: 
 § 10. Gratias tibi ago, omnipotens pater, qui me dignatus es custodire 
 in hac nocte; et deprecor clementiam tuam, misericors domine, ut con- 
 cedas michi venturum diem ita peragere in tuo servitio cum humilitate 
 et discretione, quatinus tibi conplaceat servitus mea. Qui vivis. 
 108 
 § 11. Pueri autem cum custodibus et laterna ultimi ad secessum 
 tendant, et ultimi ad ecclesiam veniant. Postquam vero venerint, et 
 dimissa canpana, prelatus signum dederit ad faciendam trinam ora- 
 tionem, novicius ut ceteri incurvatus sive prostratus in suo loco dicat 
 hoc modo: 
 § 12. Pater de cælis deus, miserere nobis. 
 Domine deus pater omnipotens, qui consubstantialem et coeternum tibi 
 ante omnia ineffabiliter secula filium genuisti, cum quo et cum spiritu 
 sancto ex te eodemque filio procedente cælum et terram atque quecunque 
 existunt visibilia atque invisibilia creasti, te adoro, te laudo, te glorifico. 
 Exaudi me queso, ne despicias me opus manuum tuarum, sed salva et 
 adiuva me propter nomen sanctum tuum. Qui vivis. 
 § 13. Fili redemptor mundi deus, miserere nobis. 
 Domine Iesu Christe, fili dei vivi, qui es verus et omnipotens deus, splen- 
 dor et ymago patris et vita eterna, cui una est cum patre et spiritu sancto 

 109 
 equalis honor, eadem gloria, coeterna maiestas, una substantia, te adoro, 
 te laudo, te glorifico. Ne me, obsecro, perire patiaris, sed salva et adiuva 
 me gratuito munere tuo, quem dignatus es redimere sanguine tuo pre- 
 tioso. Qui cum patre. 
 § 14. Spiritus sancte deus, miserere nobis. 
 Domine sancte spiritus, qui coeternus, coequalis et consubstantialis patri 
 filioque existens, ab eis inenarrabiliter procedens; qui super eundem 
 dominum nostrum Iesum Christum in columbæ specie, et super sanctos 
 apostolos in linguis igneis descendisti, te adoro, te laudo, te glorifico. De- 
 pelle a me queso, domine, noctem totius erroris et perfidiæ, et accende in 
 me lumen misericordiæ tuæ et ignem sanctissimi ac suavissimi amoris tui. 
 Qui vivis. 
 § 15. Libera nos, salva nos, iustifica nos, o beata trinitas. 
 Domine deus, omnipotens eterne, ineffabilis sine fine et absque initio, 
 quem unum in trinitate et trinum in unitate confitemur, te solum adoro, 
 te laudo, te glorifico, tueque misericordiæ et clementiæ gratias refero, qui 
 me exutum nocte totius erroris et perfidiæ voluisti fieri participem gratiæ 
 tuæ; perfice in me, queso, domine, opus misericordie tue et dona mihi 
 semper cogitare, loqui et agere, que tibi placita sunt, et perpetua me ubi- 

 110 
 que pietate custodi, et fac me miserum et indignum ad tuam pervenire 
 visionem. Qui vivis. 
 § 16. Et cum oraverit, summopere caveat, ne labiorum motu aut 
 sono vocis aut in aliquo strepitu cæteros orantes impediat. 
 § 17. Iterum cum prelatus signum fecerit, et omnes pariter surre- 
 xerint, impresso sibi signo sanctæ crucis et invocato trino deo, ipse 
 cum ceteris in loco suo stantibus vel sedentibus cum summa humili- 
 tate et honestate referat laudes deo in conspectu angelorum eius ex- 
 cutiatque torporem a se et somnolentiam, vanas quoque et superfluas 
 cogitationes a corde suo abigat; sitque memor presentiæ angelorum 
 atque superne gratiæ dei, quæ semper presto est pure et devote oran- 
 tibus, timeatque illius sententiæ periculum, qua dicitur: Maledictus 
 homo, qui opus dei fecerit negligenter. Quo contra: Beatus homo, qui 
 illud devote compleverit. 
 § 18. Et cum flegma ex naribus, aut cx pectore excreverit, ne in- 
 firmis mentibus vertatur in nausiam, caute et curiose ante se aut 

 111 
 iuxta latus aut post tergum proiciat atque id quod proicitur pedibus 
 conculcetur, ut cum fratres ad orationem curvantur, vestimenta non 
 sordidentur. Quod infra æcclesiam et in omni conventu seu etiam in 
 porticu ab omnibus observari honestum est. Quod si frequens tussis 
 aut flegma supra modum habundaverit, ne infirmis mentibus noceat, 
 debet exire a conventu et modicum foris pausare, donec cesset in- 
 firmitas. 
 CAPUT 6. QUA DISTINCTIONE CANTICUM GRADUUM CANTANDUM 
 SIT 
 § 19. Facta trina oratione sicut supra dictum est, canticum gra- 
 duum cantetur hoc modo. Primi quinque psalmi pro defunctis, cum 
 versu Requiem æternam et dominica oratione sine Kyrie eleison, versu 
 A porta inferi. Dominus vobiscum, oratione Absolve quesumus domine 

 112 
 animas. Sequentes quinque psalmos cantent pro congregatione, omnes 
 cum Gloria patri et Kyrie eleison, et his precibus Memor esto congre- 
 gationis tue. Domine exaudi orationem. Dominus vobiscum, oratione 
 Deus cui proprium est. Ultimi quinque psalmi pro familiaribus, omnes 
 cum Gloria patri et Kyrie eleison et his precibus: Salvos fac servos et 
 ancillas tuas. Domine exaudi orationem. Dominus vobiscum, oratione 
 Pretende domine famulis. 
 CAPUT 7. QUALI GESTU SE HABEANT INTER HOS PSALMOS 
 § 20. Sciendum est autem quoniam ab eo quo intra hos psalmos 

 113 
 Requiem æternam dicitur pro defunctis usque ad finem collectæ suæ, et 
 ab eo quo Kyrie eleison dicitur pro congregatione seu pro familiaribus 
 usque ad finem collectarum suarum secundum quod de trina oratione 
 dictum est, aut incurvi super misericordias erunt, aut super formas 
 accubabunt. 
 CAPUT 8. DE CANTICO GRADUUM, QUANDO CANTANDUM SIT VEL 
 DIMITTENDUM 
 § 21. Hoc canticum graduum cantetur per totum annum, excepto 
 a cena domini usque ad octavam paschæ et octavis pentecosten et 
 natalis domini et in die ascensionis domini et apparitionis eius et in 
 sollempnitatibus sanctæ Mariæ et in festivitate sancti Iohannis bap- 
 tistæ et apostolorum Petri et Pauli et sancti Laurentii et sancti Augu- 
 stini et dedicationis æcclesiæ et sancti Michaelis archangeli et omnium 

 114 
 sanctorum. In quibus sollempnitatibus cursus sanctæ Mariæ non can- 
 tetur, et solita commemoratio sanctorum post Benedicamus non reci- 
 tetur. 
 CAPUT 9. QUID FACIAT SI QUIS TARDIUS OCCURRERIT AD 
 REGULAREM HORAM 
 § 22. Si quis ad nocturnas vigilias post trinam orationem occur- 
 rerit, non in ordine suo, sed ultimus omnium stet in choro aut in loco 
 quem talibus negligentiis seorsum constituerit prelatus, ut visus ab 
 omnibus de non completo opere dei publica satisfactione peniteat vel 
 etiam pro ipsa verecundia sua emendetur et ceteri huiuscemodi negli- 
 gentias caveant. Quod et de aliis regularibus horis est observandum. 
 Dum autem conventus vel super formas prosternitur aut in miseri- 
 cordiis incurvatur, nullus chorum intrare vel exire presumat. 
 115 
 CAPUT 10. QUOD PETENDA SIT VENIA, CUM IN CHORO ALIQUIS 
 CANTANDO VEL LEGENDO OFFENDERIT 
 § 23. Si quis dum pronuntiat psalmum, responsorium, antiphonam 
 vel lectionem fallit, nisi per satisfactionem ibi coram omnibus humi- 
 liatus fuerit, maiori vindictæ subiaceat, quippe qui humilitate noluit 
 corrigere, quod negligentia deliquit. Infantes autem pro tali culpa va- 
 pulent. 
 CAPUT 11. DE INCLINATIONE AD GLORIA PATRI 
 § 24. In omni hora regulari cum ad Gloria patri ventum fuerit, con- 
 vertat se chorus contra altare et se omnes ob reverentiam sanctæ trini- 
 tatis usque Sicut erat moderate incurvabunt. Similiter facient in omni- 
 bus extremis versibus ymnorum usque penes finem, qui maxime in 
 laudem sanctæ trinitatis conditi esse noscuntur. 
 116 
 § 25. Item ex quo invitatorium incipitur, totus conventus ad altare 
 se vertit et ita usque ad Gloria patri stabit conversus. Et ille qui in 
 loco suo stans Venite cantaturus est, antequam invitatoriam antipho- 
 nam imponat et antequam Venite incipiat, reverenter debet inclinare; 
 et aliis se ad Gloria patri convertentibus, ipse ut cæpit ita persistat, 
 donec ad ultimum invitatorium reincæperint. Quo reincepto inclinans 
 ante se tantum uniformiter cum aliis stabit. 
 § 26. Generaliter vero quicumque singillatim antiphonam, respon- 
 sorium seu versum intra regularem horam incæperit et ante inceptio- 
 nem et post inceptionem humiliato corde et corpore deo reverentiam 
 exhibere debebit. 
 117 
 § 27. In summis autem festivitatibus illi duo, qui invitatorium can- 
 taturi sunt, in medio convenient, et illum usum qui paulo ante de 
 incliniis dictus est observabunt. Quandocumque aliquid duo insimul 
 cantabunt, eandem reverentiam observabunt. 
 CAPUT 12. QUOMODO SE HABEANT STANDO VEL SEDENDO IN 
 REGULARIBUS HORIS 
 § 28. In omni psalmorum decantatione regularis cursus inter psal- 
 lendum fratres sibi invicem sedendi copiam prebeant, uno inter duos 
 usque Gloria patri extante. Quod tunc inter prolixiores psalmos prius, 

 118 
 sed ad breviores nequaquam solet variari. Qui autem ad ultimum psal- 
 mum regularis horæ steterit, ad vesperas sanctæ Mariæ et mortuorum 
 et matutinas sanctæ Mariæ tres primos, et ad laudes duos ultimos, 
 sicut ad reliquos cursus duos priores psalmos stabit. Ad vigilias vero, 
 qui primæ et tertiæ nocturnæ et duos ultimos laudum psalmos stete- 
 runt, in reliquis sedendo imbecillitatem suam refoveant. 
 § 29. Sunt tamen quidam psalmi, quibus inintermisse statur, vide- 
 licet ymni evangelici, psalmus de fide ad primam, septem psalmi peni- 
 tentiales ante letaniam, sicut et idem septem psalmi in festis novem 
 lectionum summis tamen exceptis, singuli post singulas horas pro de- 
 functis suo ordine, in privatis vero diebus quindecim gradibus per 
 binarium adiunctis communi sessione dicuntur. 
 § 30. Ad missam vero non sedetur nisi in epistola et quando a duo- 
 bus vel ab uno graduale et Alleluia canitur, et inter offertorium et 
 versus offertorii, et in Agnus dei, si forte pluribus communicantibus 
 inter cantandum vacabitur. Si quis autem sive in missa sive in cæteris 

 119 
 divinis officiis lassitudine seu infirmitate in hac standi serie vacilla- 
 verit, sedeat in loco talibus non desidiosis constituto. 
 CAPUT 13. DE COLLECTIONE VESTIMENTORUM CUM SEDERINT ET 
 MANICARUM ASTRICTIONE 
 § 31. Ubicumque fratres sederint, vestimenta sua in circuitu sui 
 fluxa non dimittant, sed ad se decenter colligant. Et ubicumque se 
 inclinaverint, manus in sinu non teneant, sed in manicas mittant eas- 
 que coram se convenienter constringant, ne inter inclinandum ad ter- 
 ram pertingant. 
 CAPUT 14. QUANDO PRECES PROSTRATI FACIANT 
 § 32. Per totum annum in regularibus horis preces prostrati faciant, 

 120 
 excepto a pascha usque ad octavam pentecostes, et a nativitate domini 
 usque ad octavam apparitionis eius, et in omnibus octavis et in festi- 
 vitatibus novem et trium lectionum, excepto tribus diebus ante pascha. 
 Quotiens igitur novem vel trium lectionum festivitas celebratur, ora- 
 tionem dominicam quæ lectiones antecedit inclinati super misericor- 
 dias dicere debent. A qua inclinatione non se erigant, donec sacerdos 
 ebdomedarius lectori benedictionem dederit. Ceteris vero diebus idip- 
 sum prostrati perficiant. 
 CAPUT 15. QUA DISCIPLINA LECTOR AD LEGENDUM PROCEDAT 
 ET REDEAT 
 § 33. Lecturus, cum processerit ad legendum, altari ante se et con- 
 ventui post se inclinet astrictis sibi manicis. Finita vero lectione, sub 

 121 
 eadem disciplina ad sedile suum recedat. Inchoato autem Gloria patri 
 post versum tertii responsorii, omnes de sedibus suis surgant; et sic 
 reliqua iuxta ordinem ecclesiasticum usque ad finem matutinarum 
 laudum perficient. 
 CAPUT 16. UBI SACERDOS STARE DEBEAT, CUM ORATIONES 
 DICIT AD REGULARES HORAS 
 § 34. Collectas regularium horarum, excepto primæ et completorii, 
 in medio stans sacerdos debet dicere; et interim conventus aut pro- 
 stratus iaceat super formas ut in diebus privatis, aut inclinis sit super 
 misericordias ut in festis diebus, usque dum sacerdos dicat Per omnia 
 secula seculorum. 
 CAPUT 17. NE QUIS ANTE SONIITUM DE DORMITORIO EGREDIA- 
 TUR. 
 § 35. A pascha domini usque ad kalendas novembris, peracto matu- 

 122 
 tinali officio totus conventus solita reverentia ad lectos revertatur, nec 
 quisquam ante sonitum signi de dormitorio sine licentia egrediatur. 
 CAPUT 18. QUOMODO SURGANT Vel QUID STATIM FACIANT 
 § 36. Expanso autem die cum signum datum fuerit in dormitorio 
 ad excitandum, quantocius surgant et religiose se induant; et calcient 
 se calciis, qui ad diem facti sunt; et super lectum extendant cooper- 
 torium, ne quicquam indecens aut inhonestum appareat. Omnia enim 
 debent honesta esse in ordine. In hac quoque vice, sicut ad matutinas, 
 ad ecclesiam sine ordine properent. Cum denique puerorum processio 
 convenerit, solito more trinam orationem faciant. 
 123 
 CAPUT 19. QUA REVERENTIA ET SILENTIO ACCEDANT AD 
 LAVATORIUM 
 § 37. Qua finita unusquisque reverenter pexo capite ad lavatorium 
 accedat; et lotis manibus et facie, non ad aliud tergit manutergium 
 quam quod suis similibus deputatum est, cum unum sit pueris, alterum 
 iunioribus, tertium senioribus. Postea redeant in conventum. 
 CAPUT 20. QUOMODO SEDEANT AD LECTIONEM 
 § 38. Sedens autem unusquisque in loco sibi deputato ad lectionem 
 ita sedeat, ut una sit ulna inter se et alium iuxta se sedentem. Ante- 
 riora vestimenti sui semper in gremium attrahat, ut pedes possint bene 
 videri. Girones quoque colligat utrimque, ut non sparsim iaceant in 
 terra. Ibi ergo legant, orent in tanto silentio, ut legens orantem non 
 impediat. 
 CAPUT 21. QUOMODO VEL QUIBUS HORIS VENIANT AD CON- 
 FESSIONEM 
 § 39. Si quis opus habet ad confessionem pro aliquo excessu venire, 

 124 
 accedat ad sacerdotem, quem potissimum voluerit, horum dumtaxat, 
 quibus id officii deputatum est; et stans ante eum dextram de manica 
 extractam ponat super pectus, quod est signum confessionis. Surgat 
 sacerdos quem precedentem sequatur in capitulum; et primum petat 
 veniam ante eum toto corpore prostratus. A quo iussus sese levare 
 loquatur sedendo quod habet. 
 § 40. Si tale quid ei in nocte contigit, quod nos fragilitatem appella- 
 mus, ante confessionem septem penitentiales psalmos dicat, vel si psal- 
 mos nescit, dominicam orationem totiens. Et postquam confessus fue- 
 rit, quod sibi iusserit sacerdos perficiat. 
 CAPUT 22. DE QUADRIPARTITA ILLUSIONE SOMPNIORUM 
 § 41. Propter sompniorum illusionem, que fragilitas dicitur, quidam 
 indifferenter abstinendum a participatione et ministerio altaris iudi- 
 cant. Sed sanctus Gregorius pro qualitate illusionis aliquando humi- 
 liter accedendum, aliquando humiliter abstinendum docet secundum 
 subscriptæ discretionis modum. 
 § 42. Solet enim huiusmodi illusio fieri quatuor modis, ex natura, 
 ex infirmitate, ex crapula, ex cogitatione. Quæ ex naturæ superfluitate 

 125 
 seu ex infirmitate nascitur, magis animo dolenda quam timenda neque 
 a perceptione neque a consecratione dominici corporis removere doce- 
 tur. Que vero per solius crapulæ gravedinem solvitur, necessitate insis- 
 tente a sacris mysteriis non prohibetur, videlicet si vel festus dies fuerit 
 vel si alius sacerdos, qui possit celebrare, in loco defuerit. Qui si assit 
 frater qui tametsi dormiens nichil vidit, nec ideo suo iudicio non reus, 
 quia vigilans in ingluviem cecidit, humiliter ab immolatione, non autem 
 a perceptione mysteriorum, ut arbitror, abstinere debebit, si tamen 
 turpi quoque imaginatione concussus non fuerit. De hac autem quæ 
 per cogitationem accidit, patet animo reatus suus, quia quod vigilans 
 cogitavit, dormiens pertulit. 
 § 43. Verumtamen in cogitatione ista discernenda sunt: suggestio, 
 delectatio, consensus. Suggestio sola peccatum non est. Cui si assit 
 delectatio, peccatum est, magis autem si consensus admisceatur. Quod 
 autem vetus littera per sompnia illusum extra castrum fieri iubet et 
 non nisi lotum ad vesperam reverti, spiritalis populus hoc intellectu 
 accipit, ut per sompnium, idest per torporem mentis veris ymaginibus 
 cogitationis inquinatus, extra ecclesiam fiat, idest consortio sanctorum 
 indignum se iudicet. Et sic lotus ad vesperam revertatur, idest post 
 calorem temptationis hebescentem lacrimis pænitentiæ ablutus, spei et 
 consortio sanctorum se insinuare presumat. 
 126 
 CAPUT 23. DE DISCIPLINA ET ERUDITIONE PUERORUM 
 § 44. Interim qui discendi studio dediti sunt, in scolis discant. Qui- 
 bus a prelato talis constituendus est vitæ probabilis frater, qui eorum 
 curam summa gerat industria eosque ita artissime constringat, qua- 
 liter ecclesiasticis imbuti doctrinis et armis spiritualibus induti, et æcc- 
 lesiæ utilitatibus decenter parere et ad gradus æcclesiasticos quandoque 
 digne possint promoveri. 
 CAPUT 24. DE CUSTODIA PUERORUM ET HORA PRANDII 
 § 45. Oportet quoque ut probatissimo seniori ad custodiendum de- 
 putentur, licet ab alio erudiantur, qui eos et innocentis vitæ exemplis 
 informet et ad opus bonum peragendum excitet: caveatque summo- 
 pere, ne quis eorum uspiam pro ulla occasione a cæteris, sed neque 
 solus cum solo recedat. Quod si necessitas ingruerit, cum duobus ipse 

 127 
 tertius abscedere poterit, reliquis in conventu remorantibus sub cura 
 fratris alterius. 
 § 46. Sive ergo prandeant, — prandent enim cottidie, in privatis 
 quidem diebus post capitulum, in festivis vero post priorem missam, — 
 sive aliud quid faciant, semper simul et numquam sine custodis sui 
 presentia degant. Qui etiam cottidie post capitulum de disciplina illo- 
 rum diligenter tractare non omittat. Ubi si quis de eis proclamare 
 quid habet, propalare debet et ibidem pro modo culpæ vapulent. Hic 
 ordo qui in prescripto termino continue ante primam servatur, per 
 totum annum in novem lectionum non variatur. 
 CAPUT 25. QUANTA FESTINATIONE ET GRAVITATE SURGANT 
 CUM REGULARIS HORÆ SIGNUM SONUERIT 
 § 47. Signum autem primæ seu cuiuslibet regularis horæ mox ut audi- 
 tum fuerit, relictis omnibus quælibet habuerint in manibus, festinanter, 
 tamen cum gravitate de sedibus suis surgant et necessaria naturæ sibi 
 prevideant; lotis manibus redeant. 
 128 
 § 48. Postquam convenerint datoque signo æcclesiam intraverint, 
 solita oratione dicta diei primam cum septem psalmis et letania dicant; 
 moxque missam defunctorum celebrent. Hunc ordinem a pascha do- 
 mini usque ad idus septembris observent. Sed septem psalmi cum 
 letania et missa pro defunctis in festivis diebus per totum annum so- 
 lent pretermitti. Finita missa statim signum pulsetur, ut omnes qui 
 foris claustrum sunt ad capitulum veniant. Et interim cantetur prima 
 sanctæ Mariæ et familiares psalmi pro defunctis. 
 § 49. His peractis, fratribus in capitulo convenientibus, lector sine 
 Iube domne kalendarium cum luna et nataliciis sanctorum cunctis ad- 
 huc stantibus pronuntiat. Tunc hæc oratio a sacerdote ebdomedario 
 subinferatur: Preciosa est in conspectu domini mors sanctorum eius. 
 129 
 Isti et omnes sancti dei intercedant pro nobis peccatoribus ad dominum 
 deum nostrum, ut mereamur cum illis vitam æternam possidere. Respon- 
 sio: Amen, et cætera quæ secundum ordinem ecclesiasticum dicenda 
 sunt. 
 § 50. Tunc lector, si privata dies est, aliquid de regula vel sermoni- 
 bus de communi vita scriptis, si vero festum est, de omelia evangelii, 
 quod nocte illa lectum est, incepturus Iube domne dicit et hanc bene- 
 dictionem accipiat: Regularibus disciplinis instruat nos omnipotens et 
 misericors dominus. Responsio: Amen. Tunc omnes dimisso capite se- 
 deant, et quod legitur intendant. 
 § 51. Finita vero lectione, qui tunc capitulo presederit hoc iubente, 
 idem lector statim sub una continuatione vocis recitet anniversarios 
 mortuorum, si qui die illa fuerint. Pro quibus prelatus vel qui in loco 

 130 
 eius presederit exoret, ut requiescant in pace, cunctis respondentibus 
 Amen. Mox breviarius vel idem lector indicet in tabula, qui fratres 
 in sequenti matutina vel legere vel cantare debeant. 
 § 52. Quo facto, item presidens quasi pro salutatione dicat fratribus 
 Benedicite, cui conventus respondeat Dominus. Et prelatus prosequatur 
 Benedicat et custodiat nos omnipotens et misericors dominus. Et respon- 
 deatur Amen, videlicet orantes, ut dominus incrementum et augmen- 
 tum omnium bonorum et virtutum eis tribuat. Et sic dum sunt in 
 capitulo solvitur silentium. 
 § 53. Tunc prelatus vel prior vel cui prelatus librum miserit, ser- 
 monem faciat. Hoc tamen non cottidie, sed certis diebus, idest in 
 festis novem lectionum et in quadragesima fieri solet. Finito sermone 
 statim de divinis officiis si opus est tractent. Deinde qui aliquid dicere 
 habuerint aut de se aut de ordine iussi loquantur. Ibi quisque perfec- 
 tior ponat se ante se, tribunal mentis suæ conscendat; omnes actus 
 suos non lippientibus oculis inspiciat. Et si quid in his dignum correc- 
 tione invenerit, de sede sua ultroneus surgens, cum magna reverentia 

 131 
 ad locum constitutum, id est in medium procedat ibique dextro pob- 
 lite prius flexo, dehinc paulo plus super dextram vergens, totus ex- 
 tensus in terram faciem dimittat et veniam querat, nec ante presidentis 
 preceptum exurgat. 
 § 54. Cum autem iussus surrexerit, supplici vultu coram astans rea- 
 tum suum edicat, confitens adversum se iniustitiam suam fratribus et 
 domino, ut ipse remittat impietatem peccati illius. Sed quantacumque 
 fateatur, tamen non amplius petat veniam quam petivit. Quod si alius 
 de illo reclamaverit, tunc quidem quotiens de se reclamare audierit, 
 toties quoque veniam petat. 
 § 55. Tunc qui presidet diligentissime modum peccati, naturam, 
 mores quoque hominis perpendat, ut secundum hunc modum pæniten- 
 tiam statuat; semperque ut peritus medicus austeriora fomenta gra- 
 vioribus vulneribus imponit, ita ut ipse maioribus culpis maiorem se- 
 veritatem adhibeat. Ita ille post susceptam pænitentiam, eo qui pre- 
 sidet dicente Indulgentiam et emendationem tribuat tibi omnipotens et 
 misericors dominus, iterum veniam petat et iussus ad locum suum 
 redeat. 
 132 
 CAPUT 26. DE ADMONITIONE ET CORREPTIONE MINUS PER- 
 FECTORUM 
 § 56. Sed quia nondum omnes ad tantam virtutum celsitudinem 
 pervenerunt, ut facta sua vel ipsi iudicent vel aliis iudicanda reve- 
 lent, – non enim desunt qui post divinæ vocationis excitationem, post 
 primordia conversionis nequaquam saluti animarum suarum invigilant, 
 sed dampnabili sompno desidiæ se committunt, ideoque turpiter ener- 
 vati, quasi dormitando per cottidianas negligentias et detrimenta 
 animæ, caput, id est mentem deponunt, – quia inquam tales non de- 
 sunt, in caritate moneantur semperque ad arripiendum iter virtutum 
 per blanda et aspera excitentur, nunc clam monendo, nunc exhortando, 
 nunc iuxta evangelicum preceptum inter duos fratres aliquantulum 
 severius increpando. 
 133 
 § 57. Denique si non resipuerint, sed monitis obstinate contraire 
 temptaverint, ecclesiæ, id est in capitulo horum causa ventilanda ape- 
 riatur. Ibi quippe æqualiter licet omnibus, remota personarum accep- 
 tione, viciosa in caritate reprehendere, utilia et honesta suggerere vel 
 ab aliis suggesta corroborare, de dubiis rebus fratrum consulere, deni- 
 que quicquid a quoquam contra regularem disciplinam vel canonicam 
 consuetudinem vel etiam fratrum instituta factum fuerit, libera fronte 
 reprehendere. 
 CAPUT 27. DE CENSURA ET DISTRICTIONE CLAUSTRALI 
 § 58. In tantum vigeat claustralis censura et districtio, ut nullius 
 ætatis vel ordinis frater in capitulo accusatus audeat innocentiam suam 
 pretendere vel dictis accusatoris aliquo modo obviare; sed mox ut 
 nominatus fuerit, tacitus surgat, veniam querat. Ex quacumque re 
 sive vera sive falsa super aliquem proclamatio facta fuerit in capitulo, 

 134 
 et proclamatus statim ad impetrandam veniam non se inclinaverit, 
 sed verba excusantia proferre presumpserit, tot dies in silentio perma- 
 neat, quot excusationes contra proclamationem protulerit. 
 § 59. Verumtamen non ideo aliquis innocens opprimitur vel iudi- 
 cium eius iniuste pessumdatur. Causa enim quæ non constat et aliquid 
 dubietatis habet, diligentissime investigetur, dicta accusatoris perpen- 
 dendo, si bene et constanter secum cohereant, si aliquid invidiæ vel 
 iracundiæ insinuent, et fratres qui viderunt vel audierunt interrogando. 
 § 60. Et si res aliter quam dicta est inventa fuerit, ille absolvatur 
 et in accusantem acerrime animadvertatur, maxime si id vel invidiose 
 confinxit vel aliquo modo maliciose edixit. Et interim dum causa a 
 cæteris agitatur, ille cuius causa est minime nisi interrogatus loquatur. 
 Quod cur tantopere cavendum sit nemo miretur, quia duplicem hic 
 rationem fratres considerare debent, tum ut humilitas et patientia 
 illius comprobetur et dissensionis scisma vitetur. Nam si intendentis 
 et intentionem depellentis æquanimiter audiuntur compugnantes sen- 
 tentiæ, conventus ille sanctus, qui in vinculo pacis et unanimitate cor- 
 dium debet esse, parum a forensibus placitis videtur distare, ubi ter- 
 reni pro terrenis mordacissimis dictis se invicem solent dilaniare. 
 § 61. Proinde qui terrena videntur despexisse, talia debent relin- 

 135 
 quere; et quia sola dei gratia cæteris ordine et vocatione longe pres- 
 tant, nequaquam gratiæ eius ingrati existant, sed quantum ipsius dono 
 in eis est, locum divinæ propitiationi facientes, caritate invicem con- 
 glutinentur, ut cor unum animamque unam habere mereantur. Quod 
 pre omnibus et super omnia canonice volentibus vivere apostolorum- 
 que vitam imitari cupientibus tenendum amplectendumque est. Per 
 unanimitatem enim cordium veræ religionis primordia enituerunt, per 
 hanc canonica et communis vita cæpit, sicut scriptum est: Multitu- 
 dinis credentium erat cor unum et anima una et cetera. 
 § 62. Ut ergo hæc unanimitas inter fratres maneat intemerata, ne 
 qua inter prelatos et subditos maneant fomenta discordiæ, in unum 
 convenire necesse est singulis diebus in capitulo, ut de incidentibus 
 causis disceptatio fiat, ut sit salubris de æcclesiastica et claustrali ob- 
 servatione collatio, quatinus per hæc et preterita corrigantur, et regu- 
 lam futura suscipiant. 
 CAPUT 28. DE CULPA LEVIORE 
 § 63. Nunc quoniam dictum est qualiter perfectiores sponte de negli- 
 gentiis suis se iudicandos proponant, de qualibus causis fiat capitu- 
 laris accusatio, immo salutaris admonitio, consequenter dicendum 
 videtur. 
 136 
 CAPUT 29. DE CORREPTIONE LEVIORUM NEGLIGENTIARUM 
 § 64. Quisquis igitur, mox ut signum datum fuerit, secundum regu- 
 lam ad æcclesiam cum processione ordinate et composite et cum silen- 
 tio non venerit, in choro autem divino officio non intendens, vagis 
 oculis et motu minus religioso et minus competenti levitatem mentis 
 ostenderit, designatum sibi cantandi vel legendi officium non accura- 
 tissime compleverit, responsorium aut antiphonam ad matutinas in- 
 cepturus chorum turbaverit aut lectionem in constituto tempore, sive 
 bene sive male legat, non previderit, chorum male cantando vel legendo 
 offendens, veniam statim non quesierit, vel si quicquam aliud can- 
 tare vel legere presumpserit, quam quod communis consensus probat, 
 si in choro riserit vel alios ridere fecerit, vel locutus quicquam fuerit, 
 si in conventum venire distulerit, ibidem aliquid tumultus et inquie- 
 tudinis fecerit, ad mensam cum cæteris non occurrerit, fratribus dor- 
 mientibus abfuerit, aliquam inquietudinem in dormitorio fecerit, de 
 claustro sine licentia egressus fuerit, cum licentia egressus moras extra 
 fecerit, alicui extraneo sine licentia locutus fuerit, aliquid iniussus de- 

 137 
 derit vel acceperit, denique in aliquo gestu reprehensibilis fuerit, si in 
 aliquo notabilis extiterit, semel et secundo admonitus, publice in capi- 
 tulo corripiatur, condigna factis disciplina castigetur, ita ut cæteri 
 timorem habeant. 
 § 65. His et aliis huiusmodi quasi tantum de culpis levioribus, — 
 nam post dicendum est de gravioribus, — rite completis, camerarius 
 vel cellerarius, si forte alicuius elemosina fratribus oblata est, indicet. 
 Et communis pro eo fiat oratio, pro vivo psalmus Exaudiat te dominus 
 in die tribulationis, usque et omne consilium tuum confirmet dicatur et 
 dominica oratio cum versu Oremus pro elemcsinas et bona nobis facien- 
 tibus, oratio Deus qui post baptismi sacramentum. Pro defuncto psal- 
 mus De profundis clamavi cum versiculo Requiem eternam et oratione 
 dominica, sine Kyrie eleison, versus A porta inferi. Dominus vobiscum, 
 oratio qualem volueris. 
 138 
 § 66. Preterea si familiarium quis indicetur infirmari, pro hoc cani- 
 tur psalmus Beatus qui intelligit usque quia peccavi tibi, versus Oremus 
 pro infirmis, oratio qualem volueris. Pro aliis vero necessitatibus psal- 
 mus, preces et oratio secundum rerum variantur qualitates. 
 CAPUT 30. QUALITER SOLVENDUM SIT CAPITULUM 
 § 67. Post hæc dicatur psalmus Laudate dominum omnes gentes cum 
 versu Ostende nobis domine, oratio Actiones nostras. Moxque prelato 
 subiungente Adiutorium nostrum, respondentes Qui fecit cælum et terram 
 et ad invicem inclinantes, solita processione egrediuntur. Sic per totum 
 annum finiatur capitulum, nisi tribus diebus ante pascha. 
 CAPUT 31. DE OBITU FRATRIS NUPER DEFUNCTI NUNTIATO 
 § 68. Si vero brevis alicuius nuper defuncti fratris in capitulo reci- 
 tata est, vel obitus alicuius familiarium nostrorum indicatus fuerit, 
 prius psalmo Laudate finito, pro hoc Verba mea cantando ibunt in 

 139 
 æcclesiam; et campanas insimul pulsabunt et in fine psalmorum dicent 
 Requiem eternam, Pater noster. A porta inferi, orationem qualem vo- 
 lueris. 
 § 69. Quibus finitis fratribus de capitulo vel de æcclesia egressis, 
 Benedicite dicat qui ultimus in congregatione fuerit; et sic licentiam 
 bona loquendi usque ad tertiam habeant. 
 CAPUT 32. DE CAUTELA LOQUENDI SOLUTO SILENTIO 
 § 70. Fratres adepti licentiam loquendi, sermonem tantum habeant 
 de spiritualibus, de utilitate, ut est verbi gratia invicem se castigare 
 poterunt, invicem adhortari, invicem consolari. Si quid habent dicere 
 aut discere, quod aliis horis sine loquela non possunt, hoc erit ista 

 140 
 hora faciendum, sicut est de scripturis sacris, de ordine suo, de con- 
 suetudinibus æcclesiæ et de aliis utilibus rebus et de his quoque quibus 
 hæc temporalis vita carere non potest. 
 § 71. Pater monasterii, cellerarius, camerarius tunc debent in claus- 
 trum venire, ut infirmi fratres et in aliquo indigentes necessitates suas 
 eis possint suggerere, quibus non licet foras exire. Si quid habent opus 
 a camerario vel ab aliis querere, tunc maxime querant. 
 § 72. Hac quoque hora cum tempus exigit, reverentia gravitatis ad- 
 hibita radant. Si opus habent ungues secare, tunc secent. Si opus 
 habent iustitiam suam vel pateram suam lavare, tunc lavent. Si opus 
 habent cultellum suum acuere, tunc acuant ad cotem, que ad hoc 
 pendet in claustro. Si opus habent quid de vestimento suo ad solem 
 extendere, tunc extendant, sed auferant ante collationem, vel si novem 
 lectiones fient sequenti nocte, ante vesperos. Si quem fratrem infir- 
 mantem visitare voluerint, tunc maxime accepta licentia visitent. Sive 
 in eis legant sive non legant, libros super genua etiam illa hora habeant. 
 141 
 CAPUT 33. QUOMODO DEBEANT STARE ET STANDO LONGUM 
 SERMONEM NON FACERE 
 § 73. Ubicumque steterint, id minime negligant, ut pedes habeant 
 æqualiter compositos et nunquam ab invicem inter standum divari- 
 catos. Stantes autem longum sermonem non faciant. 
 CAPUT 34. QUID FRATER DEBEAT DICERE SUUM 
 § 74. Nichil quis appellet suum singulariter, sed ad omnia dicat 
 nostrum, nisi de culpis et patre et matre. De his solis licenter dicat 
 meus et mea. Si quem fratrem appellat, numquam puro nomine appellet, 
 nisi domnus adiungat; et pueros fratres vocet. Item proprium nomen 
 dicturus, semper frater premittat. 
 § 75. Si est absque obedientia, quantum ad hospites, tantum loqua- 
 tur ad quemquam famulorum, nisi cum licentia. 
 CAPUT 35. DE MINUTIONE SANGUINIS 
 § 76. Si voluerit sanguinem minuere, ipsa hora qua de capitulo exi- 

 142 
 erit, licentiam querat. Et accepta licentia, pergat ad cellerarium volun- 
 tatem suam indicare, similiter ad fratrem ad huiusmodi deputatum, 
 ut in promptu sit post evangelium misse maioris. Eo namque momento 
 abscedens de æcclesia, induat nocturnales, non alios quidem usque ad 
 diem quartum induiturus. 
 § 77. Tollens fasciam de lecto ad hoc necessariam, statim vocet pre- 
 fatum fratrem ducatque secum ad illam minuendi sanguinis officinam; 
 ibique brachium suum denudet et, si opus est, calefaciat; et dicat ter 
 hunc versum Deus in adiutorium meum. Sicque diminutio sanguinis 
 inchoatur. Silentium teneat, nisi modicum quid dicat de hoc quod 
 inter manus habetur. 
 § 78. Et in his tribus diebus pro possibilitate loci sufficienter in cari- 
 tate procuretur. Tertio vero die ad capitulum veniens, veniam minime 
 petat, si quid de eo reclamatum fuerit, sed stare iussus pro venia in- 
 clinet. Quarto die ad matutinas in chorum redeat. Caveat autem eo 
 die minuere, in cuius sequenti nocte novem lectiones fient, nisi in 
 quadragesima. Tunc semper in sabbato post vesperos minuat, pro eo 
 quod in dominica die non ieiunat. 
 143 
 CAPUT 36. QUA VELOCITATE SURGANT, CUM SIGNA SONUERINT 
 § 79. Inter loquendum autem, si ad horam regularem signum pul- 
 sari audierint, relinquentes imperfectum quicquid in ore vel in opere 
 habuerint, omnes ad tertiam conveniant. Facta oratione solita, ter- 
 tiam diei et sanctæ Mariæ dicant, deinde maiorem missam incipiant. 
 CAPUT 37. QUALITER SE HABEANT INTRA MISSAM 
 § 80. Sicut ad alias regulares horas, ad missam quoque nullus librum 
 per usum debet tenere, nisi eum, unde se in ipsa missa debet adiuvare, 
 excepto lectore refectorii, si iuvenis est et positus sub custodia, qui 
 prolixam lectionem habet previdere. Quando aliquid commune canta- 
 tur, omnes insimul adnitantur. 
 § 81. Quando collectæ dicuntur, — tres autem in privatis diebus, in 
 novem lectionum et in quadragesima una tantum recitatur, — inclinent 
 se super misericordias. Et humiliato corde et corpore intentiones suas 

 144 
 ad illas suspendant, quia et propterea Oremus dicit sacerdos, ut cir- 
 cumstantium devotio secum suspensa sit. Quando lectiones aut episto- 
 las seu evangelia audiunt recitari, ita illis intendant, sicut illis sermo- 
 nibus vel exemplis, per quæ ad vitam æternam debent informari. 
 § 82. In canone orationibus debent insistere, quia et propterea sacer- 
 dos dicit Orate. Solent etiam plerique, dum corpus et sanguis domini 
 adhuc sunt in altari, pro suis privatis angustiis se temptationibus ob- 
 nixius rogare et compungi, quasi coram Christo tunc sibi propinquiori. 
 Qui his et huiusmodi se occupaverit, libris aliis intra missam non in- 
 digebit. 
 CAPUT 38. QUA HORA SERVITORES REFECTORII MIXTUM 
 ACCIPIANT 
 § 83. Finita missa fiat cottidie intervallum, donec cellararius, lector 
 et servitores refectorii mixtum accipiant, nisi in diebus universalis 
 ieiunii. Statimque sexta pulsetur et cantetur, sed interim, dum canta- 
 tur sexta sanctæ Mariæ, detur signum cum campana, ut fratres, qui 
 extra sunt, ad prandium conveniant. 
 145 
 CAPUT 39. QUO ORDINE AD REFECTIONEM ACCEDERE DEBEANT 
 § 84. Quo facto, tacto a priore cymbalo, lotis manibus sedentes in 
 loco statuto priorem expectabunt. Quo veniente cum magna reverentia 
 bini et bini refectorium intrabunt. Ibique stantes singuli in loco suo 
 coram tabulis, prelato ad principalem mensam accedente et pulsante 
 signum, quod schilla appellatur, cuncti simul erecti Benedicite dicent 
 et versum Oculi omnium usque Gloria patri. Ibi pariter se incurvabunt, 
 usquequo post Kyrie eleison et Pater noster et post benedictionem a sa- 
 cerdote ebdomedario datam se iterum erigant ad Amen respondendum. 
 § 85. Post hæc lector in medium veniens Iube domne dicat et inde 
 se non movebit, donec benedictionem a prelato accipiat. Qua accepta 
 ad legendum vadat, et antequam ipse duos vel tres versus de lectione 
 proferat, sed nec antequam presidens, nullus manum suam in mensam 
 extendere presumat. 
 146 
 § 86. Vescentes autem se invicem non aspiciant, sed religiose et 
 honeste comedant cum gratiarum actione. Sumantque de cibo et potu 
 non ad voluptatem, sed ad necessitatem, memores apostolicæ sententiæ 
 qua dicitur: Desideria carnis vestræ ne perfeceritis in concupiscentiis, et 
 sicut regularis sententia docct: Non sole vobis fauces sumant cibum, 
 sed et aures esuriant verbum dei. Nullus aliquomodo inquietudinem vel 
 strepitum audeat facere. 
 CAPUT 40. DE PREBENDA CHRISTO IN MAIORI MENSA APPO- 
 NENDA 
 § 87. Est quoddam quod piæ devotionis affectu predecessores nostri 
 constituerunt, ut ex omnibus, quæ in refectorio fratribus apponenda 
 preparantur, Christo prius quam prelato in dextera parte maioris mensæ 
 offeramus; et inter nos cum eum presentem cernere ut peccatores non 
 possumus, pauperi quem fratrem suum vocare dignatus est apponamus. 
 147 
 CAPUT 41. DE SERVITORIBUS 
 § 88. Ut autem omnia disciplinate et ordinate fiant, duo servitores 
 sabbato notati mensis assistant, quorum oculi totum oberrent, diligen- 
 tissime perspicientes, qualiter quisque se habeat et quo indigeat, ut 
 nullus cogatur usquam oculos nisi ad sibi apposita reflectere, et ut ipsi 
 possint in capitulo quemque pro minus religioso gestu reprehendere. 
 CAPUT 42. UT A MINISTERIO REFECTORII NULLUS EXCUSETUR 
 § 89. Fratres sibi invicem serviant, ita ut nullus ab hoc ministerio 
 excusetur, nisi aut egritudine aut negocio magnæ utilitatis occupatus 
 prepediatur, quia exinde maior merces et caritas acquiritur. 
 CAPUT 43. UT NULLUS A COMMUNI REFECTIONE SE SUBTRA- 
 HAT, ET QUANTA DISCIPLINA ILLIC MANEANT 
 § 90. Omnes insimul in refectorio comedant, nisi aut quos ætas gra- 
 vat aut infirmitas, quorum curam custos infirmarii cum magna cari- 
 tate gerat. Quod si aliquando contigerit, ut aliquis considentibus aliis 

 148 
 in primis non assit, postea veniens in medium procedat; et quæ cum 
 aliis fecisset et dixisset, eadem per se faciat et dicat inclinis usque quo 
 ore tantum benedicat, postea inclinet prelato et recedat, ut sedeat. 
 § 91. Nullus sibimetipsi umquam aliquid apportet preter sal et 
 aquam, nisi forte generaliter serviendo veniat ad sedem suam. Si quid 
 per alium apportatur, contra aliquantulum inclinet. Si quid alicui a 
 domno prelato vel a priore ad schillam sedente dirigitur, ex toto sur- 
 gens altius inclinet, et quantumlibet forte cupiat abstinere, de hoc 
 tamen prelibare non dimittat. Scutellam quoque applicet ad illum po- 
 tissimum fratrem, qui iuxta se sedet superius, ut secum comedat; si 
 is renuerit, applicet ad inferiorem. Quod si et is renuerit, quantumvis 
 remaneat quod noluit vel non potuit comedere, non quoquam mittat 
 longius ad quemquam alium fratrem pro ulla privata gratia, sed a se 
 tantum amoveat, ut tollatur a servitore. 
 § 92. Si quis de mensa aliquid proiecerit, vel de manu ipsius aliquid 
 ad terram ceciderit, aut mensam sive mappam potu madefecerit vel 
 aliquid aliud negligenter egerit, de sede sua quantocius surgat et pros- 
 tratus in medio refectorii veniam petat, donec prelatus ei faciat signum 
 surgendi. 
 149 
 § 93. Inter prandendum postquam cellerarius vel servitor ultimam 
 scutellam alicuius generalis cibi ante prelatum posuerit, paululum 
 retro rediens licentiam sonandæ nolæ proprio signo accipiet. Quam post- 
 quam ei prelatus parvo motu capitis dederit, ad nolam propius accedet 
 et paululum inclinabit, sed non antea sonabit quam lector versum 
 illum, in quo est, finierit. 
 § 94. Inter sonandum etiam prelatum respiciat, ut cum ille annu- 
 erit, dimittat, quia tamdiu sonabit, ut singuli deglutire possint, quod 
 habuerint in ore, et sint expediti ad respondendum benedictioni sacer- 
 dotis. Dimissa vero ad locum in quo prius licentiam accepit, recedat. 
 Et conventu dicente Benedicite et sacerdote benedictionem finiente, 
 ipse cum adiutore suo mediocriter inclinans, officium suum peragat. 
 CAPUT 44. DE FERCULIS COTTIDIANÆ REFECTIONIS 
 § 95. Quia vero modus in omnibus servandus est, sufficere credimus 
 ad refectionem cottidianam tam sextæ quam nonæ omnibus mensis duo 
 generalia cocta absque pulmentis propter diversorum infirmitates, ut 
 qui forte ex uno non potuerit edere, ex altero reficiatur. 
 150 
 CAPUT 45. QUID SIT GENERALE ET QUID PULMENTUM, ET QUIS 
 GENERALE ET QUIS PULMENTUM DEBEAT ADMINISTRARE 
 § 96. Pulmentum appellamus, quod duobus in una scutella datur, 
 generale autem, quod singulis scutellis apponitur. Sed quicquid gene- 
 rale est, a novissimo incipit administrari, et ad hoc schilla sonatur, 
 pulmentum vero a primo. Et de hac ebdomedarii coquinæ nichil om- 
 nino se ex debito intromittunt, quia quicquid generale est, apportant, 
 sed cellerarius cum his quibus ad hoc innuerit administrat. 
 CAPUT 46. QUOMODO FACIAT, SI QUIS PRIUS QUAM CÆTERI 
 INDE RECEDERE DEBEAT 
 § 97. Quod si quis aliquando opus habuerit, ut prius quam cæteri 
 surgat, paululum procedat; et inclinans versum dicat, quem cum aliis 
 diceret. Quo dicto incedat cantando psalmum Miserere in æcclesiam. 
 Ibi finiat omnia, quæ a sacerdote vel a conventu solent cantari. Num- 
 quam tamen ad unam vicem faciendum est utrumque, ut quis tardius 
 quam alii veniat et citius surgat. 
 151 
 CAPUT 47. DE MICARUM DILIGENTIA, ET QUALITER BIBANT 
 ET PANEM RECONDANT 
 § 98. De micis unusquisque diligentissime caveat, ne quid minutis- 
 simum cadat ad terram et pereat. Cum cultello corradat eas de men- 
 sali, ut ad ultimum cum flabello in scutellam colligantur et ad elemo- 
 sinam deferantur. Minime quoque bibat aliquando, nisi pateram cum 
 ambabus manibus tenendo, et numquam nisi sedendo. Circa finem 
 prandii partem panis sui, quæ sibi remanserat, unusquisque coram se 
 sub mantile reponat. 
 CAPUT 48. QUOMODO DE MENSA SURGANT ET AD ÆCCLESIAM 
 REDEANT 
 § 99. Cumque lector schilla parum percussa Tu autem domine di- 
 xerit, respondeant omnes Deo gratias et surgant. Et in illis locis, in 
 quibus priorem versum assistentes dixerunt, prelato sonare cessante, 
 versum qui est Confiteantur tibi domine cum Gloria patri dicant. 
 152 
 § 100. Sacerdos subiungat Agimus tibi gratias; et responso ab om- 
 nibus Amen, cui hoc iniunctum est Miserere mei deus incipiat. Et sic 
 conventus totus hunc psalmum studiose cantans ad æclesiam ordinate 
 procedat. Dictis autem precibus, presbitero inter eas in medio incur- 
 vato seu prostrato, redeant in conventum; ibique iuxta consuetudinem 
 aut legant aut scribant aut orent. 
 CAPUT 49. DE REFECTIONE MINISTRORUM 
 § 101. Mox cellerarius, lector et servitores, qui fratribus ad pran- 
 dium spiritualia et camalia ministraverunt, et ad ultimum versum 
 psalmi de choro egressi, ipsi quoque sine ordine non debent refici, sed 
 schillam sibi aliquantulum sonare, versum suum stantes coram mensis 

 153 
 dicere, signacula super generalia sua dare, lectionem habere, nec in- 
 simul, sed singuli in locis suis, residere. 
 § 102. Et ut breviter concludam, in quantum paucitas permittit, 
 idipsum debent imitari, quod ad maius prandium fit. Prior autem 
 huius ordinis servandi horum supremus erit, et refectorarius ministra- 
 bit eis. Surgentes autem, eodem ordine quo primi, intrabunt æcclesiam 
 cantando Miserere mei summissa voce, conventu cum prope ipsum 
 venerint, eis assurgente, ibique orationem complebunt. 
 CAPUT 50. DE SOMNO MERIDIANO ET DE MUTATIONE VESTIUM 
 § 103. Post hæc statim in estate prior in claustro dabit signum, ut 
 eant dormitum. Quod omnes sine dilatione faciant, usque dum prius 
 signum nonæ pulsetur. Sed interim dum sunt in dormitorio aut dor- 
 miant, aut si noluerint, legant. 
 § 104. Hac hora, si ea dies est rasuræ, debet quisque vestes mutare. 
 Dum vero mutat, caveat ne quid nuditatis suæ ab aliquo possit videri. 

 154 
 Mutatoria, que exuit, confestim complicet; femoralia camisie involvat 
 et cum manicis eius utraque colligat. In hiemali vero tempore ante 
 sonitum in mane hæc mutatio vestium servanda est. 
 § 105. Ibi non modo ea signa, quæ cum manu fiunt, devitent, sed 
 nutum quoque oculorum nequaquam dirigant ad lectum ullius fratris, 
 ut illuc ad momentum intueantur, Ea vero hora non audeat quisquam 
 aliqua occasione a dormitorio se subtrahere, prelato tamen et quibus- 
 dam aliis res fratrum procurantibus, quorum auctoritas effugit suspi- 
 cionem, licet tunc abesse. 
 CAPUT 51. QUO ORDINE AD NONAM SURGANT ET POST NONAM 
 BIBANT 
 § 106. Audito autem primo sonitu nonæ surgant; pexique ac loti, 
 in conventu sedendo, donec alterum signum pulsetur, expectent. Quo 

 155 
 sonante æcclesiam intrantes, premissa dominica oratione nonam diei 
 et sanctæ Mariæ dicant. Ac deinde ordinati de choro transeant omnes 
 in refectorium ut bibant, quia sive sitim quis habeat vel non habeat, 
 ire cum aliis non dimittet. 
 § 107. Ibi prelatus schillam parum pulsabit, sacerdos ebdomedarius 
 benedictionem dabit, bibat qui voluerit. Post bibitionem vero prelatus 
 schillam cum batillo semel percutiet. Tunc cunctis surgentibus et egre- 
 dientibus Benedicite dicat, cuius hoc officium est; et responso ab aliis 
 Dominus, licentiam loquendi, secundum quod predictum est, habeant. 
 CAPUT 52. QUA HORA PREVIDEANT QUOD IN MATUTINIS LEC- 
 TURI VEL CANTATURI SUNT 
 § 108. Hoc tempore, quod in capitulo iussi sunt singuli legere vel 
 cantare in matutinis, prevideant, quia si quis lectionem non previ- 
 derit, sive bene sive male legat, vindictæ subiacebit. 
 156 
 CAPUT 53. DE SILENTIO CUM PRIMUM VESPERÆ PULSANTUR 
 § 109, Ad primum vero sonitum vesperarum ita mox ab omnibus 
 sileatur, ac si nullus ibi antea fuerit locutus. Ingressi autem æcclesiam, 
 premissa dominica oratione dum campanæ pulsantur, matutinas mor- 
 tuorum et vesperas sanctæ Mariæ dicant, postea vesperas diei et mor- 
 tuorum. 
 § 110. Deinde tacto cymbalo a priore, lotis manibus iuxta ordinem 
 prandii ad cenam omnes conveniant. Ex qua surgentes, cum consue- 
 tam orationem in æcclesia compleverint, egressi cum libris in conventu 
 sedeant. Quicquid autem quivis ea hora et ante primam et post pran- 
 dium faciat,legat,cantet seu scribat, hoc ita secrete ipsesolus sibi faciat, 
 ut nullo sonitu, nulla scurrilitate iuxta se sedentes inquietet, et nullus 
 locum suum mutare vel de conventu abesse absque licentia illius, qui 
 preest conventui, presumat. 
 § 111. Facto parvo intervallo, cellerario, lectore cum servitoribus 
 de refectorio egressis, cum viderit tempus esse secretarius, completo- 

 157 
 rium, quod est signum collationis, pulsare non differat. Quo sonante 
 omnes in capitulum conveniant; et cum timore dei residentibus lectio 
 de scripturis sacris recitetur. Lectori benedictionem petenti hæc semper 
 danda erit: Noctem quietam et vitam perpetuam tribuat nobis omnipo- 
 tens et misericors dominus. 
 § 112. Debent autem tunc maxime boni fratres aliqua, quæ de sacra 
 lectione audierint, in cordibus suis memoriter recondere, quæ nocturnis 
 horis, cum nil aliud fecerint aut dormire non potuerint, contra immis- 
 siones per angelos malos ipsi apud se valeant ruminare. 
 § 113. Finita autem collatione, postquam prelatus Adiutorium nos- 
 trum dixerit, cæteri Qui fecit cælum et terram respondeant. Et sic in- 

 158 
 vicem inclinantes et se convertentes in monasterium eant, prelato sic 
 incipiente: Domine exaudi orationem meam, cæteris respondentibus: 
 Et clamor meus ad te veniat. 
 § 114. Deinde facta invicem confessione, completorium diei et sanctæ 
 Mariæ ebdomedarius sacerdos incipiat. Quibus finitis, psalmus dicatur 
 Deus misereatur cum antiphona Asperges me; et interim aqua bene- 
 dicta a sacerdote ebdomedario omnibus detur. 
 § 115. Quo facto subinferat sacerdos Ostende nobis, orationem Ex- 
 audi nos domine sancte pater, omnipotens eterne deus. Deinde fiat ab 
 omnibus trina oratio cum hac collecta: 
 § 116. Gratias tibi ago, domine sancte pater, omnipotens eterne deus, 
 qui me dignatus es in hac die custodire per tuam sanctam misericordiam; 

 159 
 concede michi hanc noctem mundo corde et corpore sic pertransire, qua- 
 tenus mane surgens gratum tibi servitium possim exsolvere. Per dominum. 
 § 117. Hoc autem sit in arbitrio servi dei, utrum has vel similes 
 orationes dicere velit, aut plus aut minus orationes extendere, cum 
 vera oratio non tam in verbis sit aut in temporis spatio quam in devo- 
 tione et contritione cordis. 
 § 118. Tunc unusquisque retractet quicquid in die fecerit aut locutus 
 fuerit aut cogitaverit, et de perpetrato opere bono gratias agat domino, 
 de culpis autem et negligentiis postulet veniam. Sic collatio et comple- 
 torium per totum anni circulum finiatur. Quo expleto, pergat in dormi- 
 torium totius conventus processio. 
 CAPUT 54. QUALITER SEDENTES IN LECTIS SE DISCALCIENT 
 § 119. Cum autem unusquisque ad proprium lectum venerit, sedeat 
 religiose in lecto suo; et positis manibus suis sub vestimento, calcia- 
 menta solvat et deponat caveatque ne inter discalciandum pedes nudi 
 appareant; et levato coopertorio honeste se collocet. 
 160 
 § 120. Nec vestem prius exuat quam coopertorium usque ad cubitos 
 trahat. Tunc quidem eam exutam diligenter complicet et ponat ad 
 caput; et deinde vestimenta tollat et pauset. Quantumlibet autem ali- 
 quando calorem sentiat, tamen numquam plus corporis sui detegat 
 quam pedes, brachia et caput. 
 CAPUT 55. QUOD SIMUL OMNES DORMIANT 
 § 121. Omnes insimul in dormitorio, nisi quem infirmitas aut senec- 
 tus id facere prohibuerit, dormiant, sed et singuli per singula lecta 
 quiescant. Quod si quis tardius quam cæteri in dormitorium ascenderit 
 vel pre aliis descendere debuerit, tam lente pedem ponat, ut eius in- 
 cessus, et si videatur ab aliquo, minime tamen audiri possit ab ullo. 
 § 122. Adolescentiores fratres iuxta se non habeant lecta, sed mixta 
 sint cum senioribus. Si potest fieri, omnes in uno loco dormiant. Si 

 161 
 autem multitudo non sinit, deni aut viceni cum senioribus, qui super 
 eos solliciti sunt, pausent. Candela vel lucerna in eodem dormitorio 
 noctis tempore usque mane iugiter ardeat. 
 § 123. Nichil denique inhonestum aut indecens in dormitorio gera- 
 tur ab aliquo, nec quispiam aliquem inquietare presumat. Culcitras 
 non habeant nisi ad caput. Vestiti dormiant, in caligis iaceant, cincti 
 cingulis parati sint semper, ut dato signo absque mora surgentes festi- 
 nent se invicem prevenire ad opus dei, cum omni tamen gravitate et 
 modestia. 
 CAPUT 56. DE COMMUNI SILENTIO 
 § 124. Quoniam vicio linguæ culpæ solent crescere et virtutes ener- 
 vari, silentium observare canonici studeant, signa diligenter addiscant, 
 quibus tacentes quodammodo loquantur in officinis. 
 § 125. Ubi semper tenendum est silentium, et signa superflua omni- 
 modis prohibenda sunt, scilicet in æcclesia, in refectorio et in dormi- 

 162 
 torio. Si quis in his locis vel unum verbum tam in die quam in nocte 
 dixerit, non facile veniam absque iudicio merebitur, nisi forte vel anti- 
 phonam vel responsorium vel aliud quid tale necessitate nominaverit. 
 Nam qui vel ex libitu vel ex negligentia aliquid in his nominaverit, 
 plane silentium infregisse censebitur. 
 § 126. In quatuor diebus paschæ et pentecostes et in festivitatibus 
 novem lectionum silentium prorsus teneatur. In quadragesima vero 
 in secunda et quarta et sexta feria similiter silentium custodiatur. 
 Oportet igitur, ut infra claustrum fratres auditorium habeant, in quo, 
 si quando necesse fuerit, numquam tamen nisi per licentiam his diebus 
 loquantur. 
 CAPUT 57. DE PROFESSIONE NOVITII 
 § 127. Novitius postquam in his omnibus quæ predicta sunt dili- 
 genter probatus fuerit, iam querens omni devotione professionem fa- 

 163 
 cere, quæcumque contra salutem animæ suæ admisit, domno prelato 
 manifestet in confessione. Postea cum prelato visum fuerit, ut recipia- 
 tur, statuto die dicatur fratribus in capitulo, ut hoc eorum consilio 
 atque consensu fiat. De professione enim facienda in dispositione erit 
 prelati. In pueris vero servanda est discretio, ut usque ad quindecim 
 annos professionem non faciant, nisi cogat necessitas. 
 § 128. Quod si eum, ut dictum est, recipi placuerit, ducatur novi- 
 tius in capitulum. Quo veniente et veniam petente, postquam surre- 
 xerit, coram omnibus interroget prelatus illius voluntatem; et iterum, 

 164 
 ut prius, aliquanta insinuet de austeritate regularis disciplinæ. Et inter 
 alia non taceat melius esse, ut sine benedictione ad seculum redeat, 
 quam accepta benedictione non perduret. Et hoc observandum est, 
 ne quicquam ignarus aut coactus faciat, ne postmodum occasionem 
 valeat invenire. 
 § 129. Et si levita vel sacerdos erat, antequam veniret, penitus ab 
 huiusmodi officio in conventu celebrando prohibeatur, usque dum 
 sepius perspiciens addiscat, quam multiplici studio tale sacramentum 
 ab aliis tractatur. 
 § 130. Ubi vero perspexerint, quod promptam voluntatem habu- 
 erit, et verbis indicaverit ordinem se velle suscipere et omnia propter 
 deum tolerare, habitu quo venerat seculari revestiatur et post episto- 
 lam maioris missæ in chorum deducatur et ibi vestem qua induendus 
 est regularem benedicat aut ipse prelatus, vel qui vices eius tenuerit, 
 ita dicens: 
 165 
 CAPUT 58. QUALITER NOVITIUS HABITUM RELIGIONIS 
 SUSCIPIAT. BENEDICTIO VESTIMENTORUM 
 § 131. Domine Iesu Christe, qui tegmen nostræ mortalitatis induere 
 dignatus es, obsecramus immensam tuæ largitatis habundantiam, ut hoc 
 genus vestimenti, quod sancti patres ad innocentiæ vel humilitatis indi- 
 cium abrenuntiantibus seculum ferre sanxerunt, ita benedicere digneris, 
 ut hic famulus tuus qui hoc usus fuerit, te induere mereatur. Qui vivis. 
 § 132. Dum exuit eum dicat Exuat te deus veterem hominem cum 
 actibus suis. Amen. Dum induit eum dicat: Induat te dominus novum 
 hominem qui secundum deum creatus est in iustitia et sanctitate veritatis. 
 Amen. Postquam indutus fuerit, dicantur hæ preces: Salvum fac servum 
 tuum. Mitte ei domine. Nichil proficiat inimicus in eo. Esto ei domine 
 turris fortitudinis. 
 166 
 § 133. Deus indulgentiæ pater, qui severitatem tuæ districtionis tem- 
 perans, ne filius portet iniquitatem patris, et qui mira dispositione, etiam 
 malis bene utens, tuæ dignationis gratiam per eos frequenter operaris, que- 
 sumus clementiam tuam, ut huic famulo tuo non obsistat, quod habitum 
 religionis per nos, tanta ac tali re indignos, accipit, sed ministerium quod 
 per nos exterius exhibetur, tu interius per donum sancti spiritus exe- 
 quaris. Per. 
 § 134. Omnipotens sempiterne deus, immensam clementiam tuam sup- 
 pliciter imploramus, ut presentem famulum tuum, cui in tuo sancto 
 nomine habitum sacræ religionis imponimus, benedicere et sanctificare 
 digneris, quatinus in proposito regulari sic tibi deservire valeat, ut ad 
 vitam pervenire mereatur æternam. Per. 
 CAPUT 59. DE HORA PROFESSIONIS 
 § 135. Post offerendam autem veniat ante altare, et conventus in 
 circuitu, et dicat flectendo genua hunc versum tertio Suscipe me do- 

 167 
 mine secundum eloquium tuum et vivam, et non confundas me ab ex- 
 spectatione mea, fratribus respondentibus tertio: Suscepimus deus mise- 
 ricordiam tuam in medio templi tui cum Gloria patri. 
 § 136. Deinde novitio prostrato dicantur hii psalmi: Magnus domi- 
 nus, Miserere mei deus, Ecce quam bonum. Quibus finitis incipiat pre- 
 latus vel cui ipse iusserit letaniam cum his versibus: Ut presentem 
 fratrem visitare et consolari digneris, te rogamus. Ut spacium penitentiæ 
 et emendationem vitæ ei dones, te rogamus. Ut gratiam sancti spiritus 
 cordi eius clementer infundere digneris, te rogamus. Et in fine dicat 
 Pater noster cum his precibus: Salvum fac servum tuum. Mitte ei do- 
 mine auxilium. Esto ei domine. Nichil proficiat inimicus. 
 168 
 § 137. Oratio. Deus qui non mortem peccatoris, sed per penitentiam 
 et emendationem vitam semper inquiris, te suppliciter deprecamur, ut 
 huic famulo tuo, secularibus actibus renuntianti, largæ tuæ pietatis gra- 
 tiam infundere digneris, quatinus castris tuis insertus ita tibi militando 
 stadium vitæ presentis percurrere valeat, ut bravium æternæ remunerationis 
 te donante percipiat. Per. 
 § 138. Oratio. Deus amator castitatis et auctor, qui beatum Iohannem 
 apostolum et evangelistam relictis thalamis te sequi fecisti vocantem, ut 
 servata virginitate cælestis secreti faceres illum esse consortem, tribue que- 
 sumus hunc famulum tuum, ipsius apostoli tui intercedentibus meritis, 
 semper tuis inherere mandatis, et relictis carnalibus desideriis et illicitis 
 voluptatibus, tuæ in omnibus uniri voluntati; ipsumque animæ famuli 
 tui et corpori tribuas custodem, quem matri virgini in cruce positus fe- 
 cisti provisorem, et constrictis luxuriæ frenis, dignus efficiatur castis visce- 
 ribus suscipere te deum mansorem. Qui cum patre. 
 169 
 § 139. Tunc novitius surgens legat cartam suam hoc modo, capite 
 super altare posito: 
 § 140. Ego frater N. offerens trado meipsum ecclesiæ N. et promitto 
 obedientiam secundum canonicam regulam sancti Augustini — hic levat 
 caput et perlegat — domno N. prefatæ ecclesiæ preposito et successoribus 
 eius, quos sanior pars congregationis canonicæ elegerit. 
 § 141. Et ponat eam super altare, prelato dicente cum fratribus hanc 
 antiphonam Confirma hoc deus, quod operatus es in nobis, tribus vici- 
 bus. Sequitur versus Convertere domine usquequo. Dominus vobiscum. 
 170 
 § 142. Oratio. Deus qui hunc famulum tuum a seculi vanitate con- 
 versum ad supernæ vocationis accendis amorem, pectori illius purificando 
 illabere et gratiam ei, qua in te perseveret, infunde, ut protectionis tuæ 
 munitus auxilio, quod te donante promisit impleat et suæ professionis 
 executor effectus, ad ea quæ credentibus in te dignatus es promittere per- 
 tingat. Per. 
 § 143. Deus qui renuntiantibus seculo mansionem paras in cælo, dilata 
 huius congregationis temporale habitaculum cælestibus bonis; et presta, 
 ut fraterna compagine teneantur caritatis unanimes, continentiæ custo- 
 diant precepta, sobrii, simplices et quieti, gratis sibi datam professionis 
 suæ gratiam fuisse cognoscant, concordet illorum vita cum nomine, ut 
 professio sentiatur in opere. Per. 
 § 144. Postea prepositus donet novitio coram se stanti communem 
 societatem congregationis, dicens hanc sancti Augustini orationem: 
 171 
 § 145. Omnes quamvis per gratiam baptismi fratres simus in Christo 
 et unum patrem habeamus in cælo, si eius preceptis, prout possumus, ob- 
 sequimur, proculdubio tunc maxime unimur, quando orationibus et bene- 
 ficiis invicem nosmet ipsos copulamus, quemadmodum et primitiva æc- 
 clesia, quibus cor unum erat et anima una. Quorum amore plures accensi 
 mente possessiones et facultates rerum vendentes, congregatis cum matre 
 Iesu Christi in unum, precia deferebant gaudentes. Quæ apostoli accepta 
 tribuebant omnibus prout opus erat. 
 § 146. Sicque iste nichilominus deo inspirante, eorum exemplo com- 
 monitus, vestris optat iungi consortiis. Idcirco damus ei communem socie- 
 tatem vivendi nobiscum, quantum a deo possumus promereri et nostrum 
 est largiri, quatinus cum electis a remuneratore omnium bonorum valeat 
 premia repromissa percipere. Per. 
 172 
 § 147. Tunc prepositus et omnes fratres osculentur eum; et pona- 
 tur ultimus in choro. 
 CAPUT 60. DE OFFICIO CANTORIS 
 § 148. Cantoris officium debet esse, si quid negligentius in choro 
 evenerit, arguendo componere, singulis diebus singula officia legendi 
 seu cantandi disponere, sed qui ab hac dispositione dissentire videtur, 
 contumax et superbus iudicetur. Providendum est autem cantori, ne 
 propter donum sibi collatum, – oportet enim eum voce et arte precla- 
 rum et illustrem esse, – cæteris se superbiendo preferat, sed humiliter 

 173 
 socium exhibeat, et quando temperate, quandoque submisse divinum 
 agatur officium, scilicet ut secundum paucitatem canentium et officii 
 qualitatem et temporis prolixitatem cantum protendat et voces mode- 
 retur cæterorum. 
 § 149. Principalibus vero sollempnitatibus, scilicet quatuor diebus 
 natalis domini et die circumcisionis et apparitionis et quatuor resurrec- 
 tionis et ascensionis et quatuor pentecostes et tribus sollempnitatibus 
 sanctæ Mariæ, scilicet nativitate, purificatione et assumptione, et sancti 
 Iohannis baptistæ et apostolorum Petri et Pauli et sancti Laurentii et 
 beatissimi patris nostri Augustini et sancti Michaelis et omnium sanc- 
 torum et dedicationis æcclesiæ cappa purpurea se induat, officium im- 
 ponat et chorum teneat, antiphonas incepturis iuxta velle pronuntiet, 
 ad vesperas duobus responsorium et Benedicamus tribus. In matutinis 
 ad invitatorium et responsoria binos et binos notet. In missa maiori 
 incensum sibi allatum, quo corpus domini ante consecrationem est in- 
 censandum, ponat in turibulum. 
 § 150. In dominicis autem diebus et aliis novem lectionum festivi- 
 tatibus et in privatis diebus non ad ipsum, sed ad cantores ebdome- 

 174 
 darios, qui singuli singulas septimanas facient, pertinebit officium, ta- 
 men ad ipsius nutum se per omnia obtemperaturos noverint. 
 § 151. In eius custodia sit armarium librorum. Debet ergo scire nu- 
 merum eorum et notare, qui sint extra armarium, ne quis per negligen- 
 tiam perdatur. Itaque post completum capitulum et claustrum cottidie 
 circueat, ne forte per oblivionem alicuius fratris liber alicubi reman- 
 serit. Frater autem, qui per negligentiam oblitus est librum, proclame- 
 tur, et a prelato increpetur. 
 CAPUT 61. DE SACERDOTIBUS EBDOMEDARIIS 
 § 152. Sacerdos qui in presenti septimana maiorem missam celebra- 
 verit, in sequenti cantabit matutinalem, in tertia conversis. Ad matu- 
 tinalem post primam, inter letaniam in privatis diebus, post capitulum 
 vero in novem lectionum se cum aliis ministris preparabit, quibus 
 custodis adiutor subministrabit. 
 § 153. De his autem, quæ dicturus est, non pauca debet scire me- 

 175 
 moriter, primum collectas ad cantica quindecim graduum ante noc- 
 turnos, et ante letaniam post septem psalmos, collectas ad officium 
 matutinale et vespertinale pro defunctis, collectas pro defunctis, col- 
 lectas pro familiaribus. Caveat autem, ut in collectis dicendis et ordi- 
 nandis nichil umquam in conventu dicat, quod ab aliis ullomodo dissi- 
 deat, sed quantumlibet sciolus sibi de omnibus videatur, tamen non 
 debet dedignari frequenter de singulis cantorem interrogare. 
 CAPUT 62. QUANDO SE DEBEANT MINISTRI PARARE MAIORIS 
 MISSÆ 
 § 154. In privatis diebus quoties bis comeditur, mox ut signum 
 audierit pulsari ad tertiam, manus lavet, sacerdotalibus se induat; 
 similiter et ministri, diaconus et subdiaconus et acoliti, pro ordine suo 
 se vestiant. Si autem dies talis est, ut non nisi semel comedatur, pre- 
 paret se ad sextam, in quadragesima vero inter letaniam quæ post 
 nonam canitur. Et cum processione supradicta veniat ante altare, cum 
 Gloria patri super introitum cantatur. 
 § 155. Hii quidem ordines in missa semper teneantur: in privatis 
 diebus duo acoliti, qui incensum et candelabrum portabunt et aquam 
 manibus amministrabunt ministris altaris; in festivis vero diebus aco- 
 liti duo ante textum evangelii candelabra duo portantes et unus qui 

 176 
 fert incensum, et subdiaconus epistolam lecturus portans evangelium, 
 et diaconus qui solet sacerdotem precedere. 
 § 156. Cum hii tres coram altari steterint, inclinantes se dicant con- 
 fessionem, quæ nec ad missam nec ad horas, quibus dicenda est, verbis 
 amplioribus dicatur quam huiusmodi. 
 CAPUT 63. DE CONFESSIONE 
 § 157. Confiteor deo omnipotenti et omnibus sanctis eius et vobis fra- 
 tribus, quia peccavi nimis in cogitatione, locutione, delectatione, consensu 
 et opere, mea culpa; ideo precor vos orare pro me. 
 § 158. Misereatur vestri omnipotens deus et dimittat vobis omnia pec- 
 cata vestra, liberet vos ab omni malo, conservet vos in omni opere bono 
 et perducat vos in vitam eternam. 
 177 
 CAPUT 64. QUO ORDINE AD MISSAM DEBEANT MINISTRARE 
 § 159. Peracta confessione subdiaconus textum evangelii osculan- 
 dum sacerdoti porriget ac deinde ponet in medium altaris. Et reve- 
 renter inclinans pergit stare in locum sibi constitutum. 
 § 160. Et postquam sacerdos accesserit et osculatus altare fuerit, 
 tunc diaconus ad altare veniens dextrum cornu eius osculabitur; et 
 si summa festivitas est, porriget illi incensum. Quod postea recipiens 
 incensat ipsius altaris cornua posteriora. 
 § 161. Cum sacerdos sederit, — sedet enim ad epistolam et usque 
 dum venitur ad evangelium, — tunc et diaconus sedebit, prius tamen 
 sacerdote innuente, quia non sedebit absque licentia eius. 
 § 162. Epistola autem perlecta, qui ad hoc notatus sit, graduale in- 
 cipiet, quod dum percantaverit chorus, ille versum finiet usque ad 
 ultimum membrum melodiæ. Finito graduali, puer unus de scola ad 
 gradus cantabit Alleluia. In festivis vero diebus duo graduale et duo 
 Alleluia in pulpito cantabunt. 
 § 163. Interim subdiaconus manus suas lavet, ut ad ministerium 
 calicis sit paratus. Quem accipiens simul cum patena diligenter inspi- 
 ciat, ut si quid aquæ in illo remanserit inter lavandum, effundat in 
 lavatoriolum. Et continuo hostias super patenam et vinum mittat in 
 calicem. 
 178 
 § 164. Diacono lecturo dabit sacerdos benedictionem huiusmodi: 
 Deus misereatur nostri et benedicat nobis. Amen. Ea vice stabit ipse 
 prope dextrum cornu altaris, et diaconus prope sinistrum. Qui cum 
 dixerit Sequentia sancti evangelii, crucem ponit in fronte, ut ostendat 
 se discipulum illius esse, qui crucem pro totius mundi salute sustinuit, 
 deinde in pectore, ut omnis vana et immunda cogitatio ab eius corde 
 depellatur. Cum autem respondetur Gloria tibi domine, omnes se signo 
 sanctæ crucis muniant. 
 CAPUT 65. DE ARMARIOLO ET QUID PONENDUM SIT IN ILLO 
 § 165. Sit armariolum in sanctuario optime compaginatum et intrin- 
 secus pannis undique vestitum, in quo nichil aliud recondatur preter 
 illa utensilia, quæ necessaria sunt ad missarum sollempnia, scilicet ca- 
 lices cum patenis, corporalia, ampullæ ad sumministrationem vini et 
 aquæ, in quibus cottidie ante consecrationem vinum et aqua solet 
 afferri. Ibi linteola plura, sine quibus vasa singula sacra nec lavanda 
 sunt nec quoquam portanda. 
 § 166. Ipsum armariolum in medio habeat tabulatum, ut quæque 
 sacratiora sint sursum, cætera deorsum. Ad initium missarum reseretur 
 a custode vel ab eius suffraganeo. Ad horum officium pertinet, si sunt 

 179 
 sacerdotes vel levitæ, ut in quarta feria et sabbato diligenter lavent 
 calices manu interius missa, ne forte aliquantulum fæciscant propter 
 vini crebram infusionem. 
 CAPUT 66. DE LAVATORIOLO ALTARIS 
 § 167. Sit etiam non longe ab altari lavatoriolum in competenti loco, 
 ut ibi calices et alia, quorum usus est ad missas, laventur et lavatio 
 digitorum sacerdotis post communionem infundatur. Postquam vero 
 laverint calices cum patenis, mundissimo panno tergant et reponant 
 in armariolum. 
 CAPUT 67. QUO ORDINE ET QUA CAUTELA AD CONSECRATIONEM 
 DEBEANT DOMINICI CORPORIS ACCEDERE 
 § 168. Post evangelium maxima diligentia et maximo studio ad 
 dominici corporis et sanguinis consecrationem et communicationem 
 serviatur. Primum vero sacerdos aquam a diacono inter offerendam 
 suscipiat, quam et ipsi subdiaconus fundat, ipse autem ab acolito eam 
 accipiat. Deinde diaconus accedens ad altare desuper corporale, quod 
 secum ab armariolo portat, expandat. 
 § 169. Mox subdiaconus apportet patenam et desuper oblatas ad 
 diaconum secus altare stantem, et calicem cum vino tantum, quia non 

 180 
 licet ei aquam infundere, sed ampullam aquæ ab acolito allatam dabit 
 sacerdoti, ut ille misceat. Porriget et linteolum, ut calix tergatur de- 
 foris, ne quid forte vini vel aquæ exterius remaneat et consecratum 
 pereat. Tandem calice super altare posito diaconus patenam reddat 
 subdiacono, quam ipse accipiens tergat studiose cum panno candidis- 
 simo et mundissimo prope armariolum propter hoc solum iugiter pen- 
 dente; et postea cum linteolo honeste et reverenter involvat. 
 § 170. Tunc sacerdos calicem et hostiam incensans faciat cum in- 
 censu super ambo tres quasi circuitus, incenset quoque contra utraque 
 altaris cornua dextrum et sinistrum, quantum manum potest exten- 
 dere, pedibus tamen inmotis. 
 § 171. Cum autem dixerit ante secretam Orate pro me fratres, veniat 
 diaconus retro stare post sacerdotem, et post diaconum subdiaconus 
 sursum tenens patenam ita, ut predictum est, coopertam. Stent autem 
 erecti, usque dum ad hoc ventum fuerit, ut cantetur Sanctus. 
 § 172. Quo inter se et diaconum finito, summitates quatuor digi- 
 torum ipso diacono ministrante lavet caveatque, ne postea cum ipsis 
 aliquid aliud preter corpus domini tangat. Postea inclinati esse debent 

 181 
 ministri et ad orationem intenti, usque dum per sacerdotem dominica 
 oratio sit finita. Notare etiam debet diaconus, quando sacerdos intra 
 canonem se inclinaverit et iterum levaverit, ut paratus sit calicem cum 
 sacerdote levare, cum sacerdos dixerit: Per omnia secula seculorum. 
 § 173. Post dominicam orationem accipiat diaconus a subdiacono 
 patenam daturus sacerdoti; sacerdos autem ponat eam ad pedem ca- 
 licis. Et postquam fregerit hostiam, mittat unam portiunculam in ca- 
 licem, ut mos est generalis, duas vero super patenam; et de corporali 
 tegat utramque, prius tamen super ipsum calicem digitos diligenter 
 excutiat, ne quid forte inter frangendum de corpore domini adheserit. 
 § 174. Communicet autem primus ipse, deinde diaconus et subdia- 
 conus et post eos alii, qui voluerint, flexis genibus. Sanguinem vero a 
 diacono stantes accipiant, calice sibi tradito a sacerdote. Communi- 
 catis autem omnibus subdiaconus cum ampulla vinum afferat, ut sa- 
 cerdos super calicem lavet digitos, quibus corpus domini tractavit. Et 
 hoc vinum, ut sacerdos ebiberit, iterum adhuc secundo bibat, quod 
 secundo subdiaconus infundit. 
 § 175. Quo facto patena simul cum calice ad armariolum reportetur. 
 Ubi diligentissime utrumque consideretur a subdiacono, si quid forte 
 vel minutissimum remanserit de corpore domini. Et si quid viderit 
 remansisse, hoc non tangat manu, sed lingua tantum levet et sumat. 
 182 
 Verum sive quid remanserit sive nichil, non tamen hoc negligendum 
 est, ut patena in qua corpus domini divisum est, semel vel duabus 
 vicibus cum vino non incautissime lavetur, quod et in calice receptum 
 non minori reverentia ebibatur, quam si esset domini sanguis conse- 
 cratus. 
 CAPUT 68. QUANDO DICENDUM SIT ITA MISSA EST ET QUO 
 ORDINE AB ALTARI RECEDATUR 
 § 176. Ad finem autem missæ numquam pronuntiandum est Ita 
 missa est, nisi etiam Gloria in excelsis cantetur. Eodem vero ordine, 
 quo ad altare accesserant, sacerdos et ministri recedant dicentes ym- 
 num trium puerorum cum psalmo Laudate dominum in sanctis eius 
 cum precibus et orationibus consuetis. Interim stolam ipse complicet; 
 et servitores, qui turibulum et candelabra deportabant, diligenter ob- 
 servent, ut numquam desint ad obsequium sacerdotis. 
 CAPUT 69. DE SACERDOTE, QUI PRIVATIM VULT CANTARE 
 § 177. Qui missam privatam cantare voluerit, uni eorum quibus in- 
 iunctum est in privatis missis ministrare, innuat cum signo crucis, 
 quod est signum missæ cantandæ. Qui continuo sequens illum ad locum, 
 ubi sunt utensilia recondita ad missarum sollempnia, accendet cande- 
 lam, ponet in brachium sinistrum sacerdotale vestimentum et desuper 
 missalem librum. 
 183 
 § 178. Sacerdos autem primo manus suas lavet et tergat; mittat 
 hostiam super patenam, vinum et aquam in calicem fundat et tergat. 
 Item in ampullas duas vinum et aquam fundat, quas cum sinistra levet 
 et cum dextera calicem, superpositis patena et corporali. Ita precedens 
 ministrum sequentem pergit ad altare, ubi cantaturus est, cuius lin- 
 teum complicatum explicet, ponat calicem et librum missalem. 
 § 179. Non sit improvisum nec omissum, ut ad singula altaria una 
 sit tabula, in qua vestimentum ponatur, unumque lignum patulum, 
 super quod ponantur ampullæ. Pendeat quoque in promptu manuter- 
 giolum, ad quod sacerdos, postquam se induerit, lavatas tergat summi- 
 tates digitorum, quibus tanget res sacratas. 
 § 180. Inde missam incipiens totum cantum magis in directum legat 
 quam cantare audeat. Cum ventum fuerit ad offerendam, eodem studio 
 et diligentia, quia fieri solet ad maiorem missam, per omnia se habeat. 
 Quando autem sacris vestimentis se induerit ad missam privatam, si 
 pulsatur signum ad horam regularem et nondum stolam miserit super 
 collum, exuens se cessare debebit a missa et pergere ad horam. 
 CAPUT 70. DE HORIS CANTANDI MISSAS PRIVATAS 
 § 181. Eæ sunt autem vices, in quibus sacerdotes possunt huiusmodi 
 missas absque licentia cantare. Cottidie ante primam, si tamen prima 

 184 
 non coniungitur matutinis, ut sepius in hieme, et post capitulum usque 
 ad tertiam, aut si capitulum est post tertiam, usque ad sextam nec 
 minus post sextam, si tamen fratres non ierint dormitum. Aliquando 
 post evangelium maioris missæ aliquis sacerdotum licentiam accipere 
 potest, quod tamen reprehendatur, si frequentare voluerit et in usu 
 habere. 
 CAPUT 71. DE REVERENTIA DOMNI PRELATI 
 § 182. Domno prelato in omni loco, ut dignum est, singularis reve- 
 rentia deferatur. Sacerdos oblaturus incensum prius ad eum portabit, 
 ut per eius manum in thuribulum mittatur, item diaconus ante evange- 
 lium et qui tenet chorum ad offerendam. Qui ei tale quid in manum 
 dederit vel ab eo receperit sive in æcclesia sive foris æcclesiam, manum 
 ei osculetur. 
 § 183. Ad capitulum vel ad collationem fratribus iam residentibus, 
 si ipse postea intraverit, non modo assurgant, sed etiam pedes de sca- 
 bello ad terram submittant. Nomen eius in brevi quotiens recitari au- 
 dierint, si presens est, omnes sicut et ipse inclinent. Si de aliqua con- 

 185 
 suetudine dubitatur, quicquid ille inde diffinierit, quasi pro lege tenea- 
 tur. Non solum autem, sed de scripta quoque qualibet consuetudine 
 eius auctoritati per omnia cedendum est, co quod ipsius sit universa 
 pro persona, pro tempore, pro causa, pro necessitate moderari. 
 § 184. In quatuor diebus natalis domini, in ebdomada quoque pal- 
 marum, paschæ et pentccostes, in omnibus denique summis sollempni- 
 tatibus ad publicam missam notatur. In quibus tamen festis prior, vel 
 cui prior iniunxerit, vicem eius per omnia, quæ ipse non fecerit, est 
 acturus. Preterea in quibuscumque festis voluerit, cantat vesperos et 
 matutinas, maiorem quoque missam. Ipsius est etiam, dum presto est, 
 in omni lectione dare benedictionem, quod faciet ipso absente, qui 
 tunc presidet. 
 CAPUT 72. DE NEGOTIO, QUOD PRELATUS NON SINE CONSILIO 
 FRATRUM TRACTARE DEBET 
 § 185. Quotiens aliqua precipua agenda sunt in monasterio, con- 
 vocet omnem congregationem et dicat ipse, unde agatur. Et audiens 

 186 
 consilium fratrum tractet apud se; et quod utilius iudicaverit faciat. 
 Ideo autem omnes ad consilium vocari debent, quia sepe dominus 
 iuniori revelat quod melius est. 
 § 186. Sic autem dent consilium fratres cum omni humilitatis sub- 
 iectione, ut non presumant procaciter defendere, quod eis visum fuerit, 
 et non magis in prelati pendeat arbitrio, ut quod salubrius esse iudica- 
 verit, ei cuncti obediant. Sed sicut discipulos convenit obedire magistro, 
 ita et ipsum provide et iuste condecet cuncta disponere. In omnibus 
 ergo omnes magistram sequantur regulam neque ab ea temere decline- 
 tur a quoquam. Si qua vero minora agenda sunt, seniorum tantum 
 utatur consilio, sicut scriptum est: Omnia fac cum consilio, et post 
 factum non pænitebis. 
 CAPUT 73. UT NULLUS IN MONASTERIO PROPRIAM SEQUATUR 
 VOLUNTATEM 
 § 187. Nullus in monasterio proprii sequatur cordis voluntatem, 
 neque presumat quisquam cum prelato suo proterve intus aut foris 
 monasterium contendere. Quod si presumpserit, regulari disciplinæ sub- 
 iaceat. Ipse tamen prelatus cum timore dei et observatione regulæ 
 omnia faciat, sciens se proculdubio de omnibus iudiciis suis æquissimo 

 187 
 iudici deo rationem redditurum. Sibi soli repositum est, ut quemlibet 
 fratrem in pænitentiam graviorem mittat et excommunicet. Et hoc est 
 huiusmodi. 
 CAPUT 74. DE DISCIPLINA, QUA MULTANDI SUNT, QUI SIBI 
 INVICEM CONTUMELIAS INFERUNT 
 § 188. Si forte fratres, quod absit, sibi invicem coram laicis, sive 
 familiaribus sive extraneis, verbis contumelias aut aliquo turpi opere 
 iniurias inferunt, qui caput tantæ impietatis extiterit, subtiliter dis- 
 cutiatur et ad plateam, in qua illatæ sunt iniuriæ, reducatur; illic in 
 presentia omnium familiarium sive extraneorum pedes denudet, in- 
 dumentis se expoliet; et ea usque ad camisiam de collo extracta et 
 brachiis superposita in capitulum afferat et veniam petat. Illic sub 
 superpellicio camisiam exuat et tantum verberibus pro impietatis retri- 
 butione afficiatur, quantum visum fuerit domno prelato et aliis prio- 
 ribus. Post hæc iussus ad induendum surgat, iterum se prosternat. 
 § 189. Tunc iussu prelati a mensa separetur et a divino officio peni- 
 tus suspendatur; non ad lectionem nec ad cantum ut alii notetur. 
 Interim non communicet, non accipiat pacem, non osculetur textum 
 evangelii. Ultimus sit cunctorum in omni loco, ultimus sedeat in capi- 
 tulo. Nullus ei loquatur. Cibi refectionem percipiat mensura vel hora, 

 188 
 qua previderit domnus prelatus ei competere. Non a quoquam transe- 
 unte benedicatur, nec cibus qui ei defertur. 
 CAPUT 75. UT NULLUS COMMUNICET FRATRI EXCOMMUNICATO 
 § 190. Si quis autem presumpserit absque licentia excommunicato 
 fratri quolibet modo se iungere aut loqui cum eo vel manducatum 
 dirigere, similem sortiatur excommunicationis vindictam. Industria 
 tamen domnus prelatus vel prior faciat aliquos seniores accedere, qui 
 eum exhortentur, ut quicquid ei temporaliter correptionis fuerit irro- 
 gatum, totum habeat gratum, ut divinæ clementiæ possit reconciliari. 
 Cum visum fuerit, concordabit etiam cum eisdem senioribus, ut pro 
 ipso reo et pro eius absolutione in capitulo veniam petant, maxime si 
 vere sunt experti et testificari possunt, quod pro reatu suo spiritum 
 habeat contribulatum, cor contritum et humiliatum. Annuet communi 
 fratrum assensu, ut faciat cum illo misericordiam. 
 § 191. Quo precedente et in medio veniam petente, loquetur con- 

 189 
 sentanea causæ et personæ; et reddet ei locum pristinum, ne amplius 
 ullam patiatur ab aliis separationem. Ergo absolutus cadat ad pedes 
 eius, sicut etiam quilibet alius, si quando promoverit eum ad locum 
 altiorem. Illum vero qui patientiæ virtutem in iniuriis perdidit, ut 
 patientiam in flagellis, sed nescientibus laicis oportet inveniat. 
 CAPUT 76. DE FLAGITIO PUBLICO 
 § 192. Si quis de flagitio aliquo divulgatur in populo, in presentia 
 quoque populi absque digna emendatione non dimittatur, ut qui eius 
 excessum cognoverunt, cognoscant etiam emendationem. Cunctis enim 
 qui videre voluerint videntibus et maxime in media platea nudetur, 
 ligetur et verberetur. 
 CAPUT 77. QUALITER SIT TRACTANDUS INOBEDIENS 
 § 193. Si quis frater superbus et contumax, inobediens et rebellis 
 domno prelato vel etiam priori fuerit, hic talis multis et duris verberi- 
 bus multatus in carcerem claustralem retrudatur, donec ipse, stulti- 
 tiam suam dampnans luctu pænitentiæ, per priores æcclesiæ domni pre- 
 lati misericordiam mereatur exorare. 
 190 
 CAPUT 78. ITEM DE EODEM 
 § 194. Si quis foris capitulum inobedientiam suam aliquo modo 
 monstraverit, statim signum detur, ut in capitulum conveniatur. Po- 
 terit etiam tale quid tam presumptuosum in presentia loqui domni 
 prelati vel prioris, ut propter hoc etiam non minus signum detur in 
 capitulum conveniendi. Igitur ubicumque contigerit, ut colloquantur 
 domnus prelatus et aliquis fratrum, et si frater senserit contra se iram 
 et indignationem domni prelati, continuo veniam toto copore prostrato 
 petere non moretur. 
 CAPUT 79. QUALITER LAICI FRATRES TRACTANDI SUNT, SI SE 
 INVICEM LESERINT 
 § 195. Laici vero inter canonicos regulares sine proprio viventes, 
 postquam se deo servituros promiserint, si verbis contumelias invicem 
 intulerint aut aliquando, quod absit, percussionibus se leserint, hoc in 
 presentia omnium, qui iniurias viderint vel audierint, etiam acrius 
 quam sit dictum de clericis, iudicandum est. Sed quamvis delinquen- 
 tium culpæ talibus correptionibus castgandæ sint, tamen totum ex pre- 
 lati vel prioris arbitrio pendeat, ut aliquando secundum personarum 
 auctoritatem et pænitentium humilitatem culpas relaxet et aliquando 
 secundum importunitatem in correptione districtius perseveret. 
 191 
 CAPUT 80. QUALITER ET QUOTIENS RECIPIENDUS SIT, QUI 
 PRO VITIO DE MONASTERIO PROICITUR AUT EGREDITUR 
 § 196. Frater, qui proprio vitio egreditur aut proicitur de mona- 
 sterio, si redire voluerit, spondeat prius omnem emendationem vitii, 
 pro quo egressus est; et sic in ultimo gradu recipiatur, ut ex hoc eius 
 humilitas comprobetur. Quod si denuo exierit, usque tertio ita reci- 
 piatur. Iam vero postea sciat omnem sibi reversionis aditum denegari. 
 CAPUT 81. QUALITER PRIOR ELIGENDUS SIT 
 § 197. Oportet æcclesiæ prelatum, ut de congregatione sibi commissa 
 talem eligat boni testimonii fratrem, in quo onera regiminis secure 
 possit partiri. Cui etiam talem conferat potestatem, ut vice illius fun- 
 gens et inobedientes canonica censura corripere et obedientes hortando 
 ad meliora valeat provocare. Non enim constituendus est personaliter 
 aut eo ordine, quo in collegio fratrum admissus est, sed secundum 
 meritum et spiritualium prerogativam donorum. 
 192 
 § 198. Qui etiam in congregatione sit assiduus, et fratrum curam 
 pervigili studio gerat; et sicut alios precedit magisterio, ita nimirum 
 innocentis vitæ informet exemplo, ut iuxta apostolum exemplo sit cæteris 
 in verbo, in conversatione, in veritate, in fide, in castitate etc. 
 CAPUT 82. QUALITER PRIOR ORDINANDUS SIT 
 § 199. Quando prior est ordinandus, primo domnus prelatus habebit 
 inde consilium cum senioribus congregationis. Postea referet senten- 
 tiam suam in capitulo et quod sibi visum fuerit, laudabunt omnes. 
 Quem elegerit, si sapit, veniam petet, excusabit se ad officium huius- 
 modi non idoneum esse. Ad ultimum, si ei iussa et inuncta fuerit obe- 
 dientia, non aliud faciet quam inclinabit. 
 193 
 § 200. Moxque prelato cum toto conventu surgente, novus prior 
 toto corpore prostratus ter dicat hunc versum: Deus in adiutorium 
 meum intende. Et conventus totiens respondeat: Domine ad adiuvan- 
 dum me festina. Postea dabit ei prelatus hanc benedictionem: 
 § 201. Tuam, clementissime pater, omnipotentiam supplices depreca- 
 mur, ut super hunc famulum tuum, quem tuo servorumque tuorum ser- 
 vitio mancipamus, spiritum sapientiæ et intellectus discretionisque dig- 
 neris infundere; dona ei domine in hac domo tua ita agere et iniunctum 
 sibi officium administrare, ut et tibi placere valeat et utilitatem servorum 
 tuorum te auxiliante perfectissime compleat, propter quod et hic et in 
 futuro seculo mercedem laborum suorum in consortio sanctorum tuorum 
 a te piissimo largitore percipiat. Per. Continuo prelatus ponet eum ad 
 dextram suam. 
 CAPUT 83. DE OFFICIO PRIORIS 
 § 202. Ab hora ordinationis eius post domnum prelatum de omni- 
 bus rebus et causis, quæ ad monasterium pertinent, et spiritualibus, 

 194 
 se intromittet. Quotquot sunt, qui ullam habent obedientiam, ad eum 
 respiciunt omnes. Et si tale quid precipuum acturi sunt, nequaquam 
 agent absque eius consilio et absque eius nutu. 
 § 203. In sinistro choro stat supremus. Item in refectorio sedebit 
 supremus ad supremam mensam, quæ est ad dextram domni prelati. 
 Et si ille non aderit, sedebit in eius sede. Extra refectorium nulli mor- 
 talium licitum sit ei quicquam mittere; in refectorio cui voluerit mittat. 
 CAPUT 84. DE ABSOLUTIONE EIUS 
 § 204. Qui etiam, si prioratus sui causa intumescere cæperit et curam 
 fratrum nichil penderit, si crebro admonitus incorrigibilis extiterit, 
 a ministerio absolvatur, ut alius in loco eius, qui id strenue peragere 
 possit, substituatur. Ita quando absolvendus est, dicat hunc versum 

 195 
 tertio: Benedictus es, domine deus, qui adiuvisti me et consolatus es me. 
 Tunc prelatus dicat hanc orationem: 
 § 205. Domine Iesu Christe, qui pie servientibus tibi munificus retri- 
 butor et clemens largitor existis, hunc famulum tuum, qui in hac domo 
 tua nunc usque fideliter laboravit et tibi servisque tuis obediendo iniunc- 
 tum sibi te auxiliante administravit officium, laboribus suis solita benigni- 
 tate responde et pius remunerator appare; et presta, ut in hac domo tua 
 iugiter permaneat et mercedem laborum suorum et hic et in retributione 
 iustorum a te percipiat, largitoremque omnium bonorum te esse plenis- 
 sima fide non dubitet, salvator mundi. 
 CAPUT 85. DE CIRCATORIBUS 
 § 206. Circatorum munus est, ut omnes negligentias tam minutas 
 quam maiores, quæ ullo modo contra ordinem possunt contingere, no- 
 tent et in capitulo proclament. Et propterea totum claustrum non 
 semel, sed multocies in die circueant, ut nec locus sit nec hora, in qua 
 frater ullus securus esse possit, si tale quid commiserit, non deprehendi 
 et non publicari. 
 196 
 § 207. Igitur obedientiarii, qui non possunt omittere, ut non ali- 
 quando aliis silentibus de obedientiis suis loquantur, si quem circa- 
 torem viderint supervenire, continuo assurgant et summatim demon- 
 strent, quæ sit necessitas loquendi. Domno prelato vel priori ita reve- 
 rentiam deferant circatores, ut nequaquam veniant, ubi eos noverint 
 esse, quia scriptum est: Non est discipulus super magistrum. 
 CAPUT 86. DE CUSTODE ECCLESIÆ 
 § 208. Eligenda est etiam ex fratribus quædam secura et honesta 
 persona, vitæ probabilis frater, qui claves teneat æcclesiæ ianuasque 
 suis temporibus claudat et aperiat. In cuius custodia sint vestimenta 
 et ornamenta et vasa, thesaurus videlicet æcclesiæ et omnia, quæ per- 
 tinent ad divinum cultum. Quæ quanto sanctiora, tanto maiori cura 
 servanda sunt. Debet autem ea frequenter videre custos et sollicitus 
 esse, ne tinea vel rubigine vel lesione ulla corrumpantur. Ipse quoque 
 custos, si quid ex eis, quæ ex sua custodia sunt, foris alicui prestitum 
 fuerit, ne per oblivionem perdatur, debet scribere atque memoriæ com- 
 mendare. 
 197 
 CAPUT 87. DE CUSTODIS ADIUTORE 
 § 209. Habeat secum et iuniorem, qui ad pulsanda signa et ad ignem 
 portandum et ad luminaria preparanda et ad cætera, quæ facienda sunt 
 in æcclesia, sit ei in adiutorium. Huic specialiter hoc iniunctum est 
 officium, ut omni sabbato totum pavimentum, quod circa maius altare 
 est, purget. Nec pretermittat, ut et cæterorum altarium pavimenta 
 crebro scopa emundet. 
 § 210. Claudat quoque et aperiat æcclesiæ fores variis modis per di- 
 versa tempora. Studiose tamen agat, ut si quis eas tam in nocte quam 
 in die percusserit, paratissimus sit ad aperiendum. Horarum distinc- 
 tiones bene noverit, scilicet ut signa certis temporibus pulset. Sitque 
 eius studium, ut nichil de sibi commissis rebus ecclesie pereat. Quod 
 si ullum ex fratribus quicquam es his, quæ ad dei cultum pertinent, 

 198 
 negligenter aut inhoneste tractare videret, non differat eum redarguere 
 atque proclamare. 
 CAPUT 88. QUA DILIGENTIA HOSTIÆ SINT FACIENDÆ 
 § 211. Hostiæ cum summa reverentia et diligentia, ut dignum est, 
 non alio tempore quam in adventu domini fiant. Et ea sola vice tan- 
 tum provideatur, quod per totum annum sufficiat. Panis enim alio, 
 tempore coctus, nequaquam adeo durare potest. Et per occasionem 
 tam prolixarum noctium amplius vacat fratribus ante prandium ope- 
 rari. Nam post prandium nichil omnino se de hoc opere intromittere 
 debent. 
 § 212. Frumentum, de quo faciendæ sunt hostiæ, quantumlibet bo- 
 num sit naturaliter et purum, tamen granatim eligatur nec per alias 
 personas quam per ipsos fratres. Cum ita electum fuerit, lavetur stu- 
 diose et in panno nitido diffusum siccetur ad solem. Colligatur in sac- 
 cum non qualemcumque, sed qui ad hoc solum de bono panno con- 
 sutus sit et reservetur. In quo colligatum uni ex fratribus non lascivo, 
 sed maturo tam moribus quam ætate bonique studii commendetur. 
 199 
 § 213. Qui portans illud ad molendinum, molam lavet utramque 
 operitque per omnia cum cortinis sursum et deorsum. Seipsum induat 
 alba; et super caput mittat et alliget unum superhumerale, ut nil de 
 facie preter solos oculos possit apparere. Ita molat, ita farinam cribret, 
 cribro quoque prius diligenter lavato. Hoc totum agat custos socialiter 
 cum aliis iunioribus suis. 
 CAPUT 89. DE ORDINATIONE CELLERARII 
 § 214. Cellerarius eadem benedictione qua prior et ordinetur et ab- 

 200 
 solvatur. Ordinatus scire debet, quanta diversitate, quanta discretione, 
 quanta caritate in refectorio fratribus suis sit serviendum, scilicet ut 
 semper aliquid lautius paratum habeat, quod infirmis et cibos com- 
 muniter datos non valentibus subministret. Et si forte contigerit ad 
 horam refectionis, ut panis vel aliud quid nondum coctum sit, ad celle- 
 rarium pertinebit, ut auferat malleum, ne cymbalum percuti possit; 
 et interim sedeant fratres in conventu ad lectionem. 
 CAPUT 90. DE HORTO CANONICORUM 
 § 215. Habeant hortos holerum canonici, unde cum ceteris aliquid 
 pulmentum additamentis cottidie in refectorio sibi vicissim ministrent. 
 CAPUT 91. DE HORTULANO 
 § 216. Hortulanus cellerario debet esse subiectus, ut si quid fuerit 
 in horto, quod ipse voluerit et expedire noverit ad servitium fratrum, 
 obedienter habeat ab illo et sine mora. 
 201 
 CAPUT 92. DE REFECTORARIO ET DUABUS CLAVIBUS REFEC- 
 TORII 
 § 217. Ad refectorium sint duæ claves, quarum unam semper habeat 
 cellerarius, ut si forte contigerit, ut aliquis fratrum ad meridianum vel 
 post completorium superveniat, possit ei humanitatem exhibere. Item 
 postquam prior et omnes se collocaverint, si quis pro aliqua causa 
 completorium nondum cantavit talemque sitim perpessus fuerit, cum 
 licentia cellerarii potest bibere. At si erat infra septa monasterii, ad 
 signum collationis cum cæteris bibere non negligat. Sed ut quid come- 
 dat in refectorio post completorium, nulla umquam ratione cuiquam 
 fratri permittatur. 
 § 218. Refectorarius vero alteram clavem habeat semper, quo omni 
 die post capitulum statim mensalia ponat et coclearia et panes. Qui 
 si fuerint aliquantulum combusti, ad hoc mapulam prius ad collum 
 suspendat, ut radendo ipsos panes possit honeste contra pectus recli- 
 nare. Lecto missæ maioris evangelio apportet vinum, ut per iustitias 
 pertiatur. Quod si duabus vicibus comeditur, post vesperos, qui libram 
 suam manducavit, tunc apponatur ei dimidia libra. 
 CAPUT 93. DE MENSURA PANIS ET POTUS 
 § 219. Quantitatem panis et mensuram potus idcirco propriis nomi- 

 202 
 nibus describere non possumus, quia non uniformiter ubique nominan- 
 tur, quamvis utriusque rei unus modus in omnibus pene regularibus 
 monasteriis observetur, quem et nos tenere debemus. 
 203 
 CAPUT 94. QUANTO TEMPORE CANONICI BIS IN DIE COMEDANT 
 § 220. A pascha usque ad idus septembris bis in die canonicis man- 
 ducare licebit, nisi in diebus rogationum et quatuor temporum et vigi- 
 liarum et ab octava pentecostes in quarta et sexta feria. Ab idibus 
 vero septembris usque ad pascha semel in die comedant, exceptis festis 
 novem lectionum et octavis. 
 CAPUT 95. QUANDO MAIOR MISSA NON POST TERTIAM, SED 
 POST SEXTAM CANTANDA SIT 
 § 221. In omnibus vigiliis, preter vigiliam nativitatis domini, non 

 204 
 post tertiam cantent missam, sed loquantur usque ad sextam. Cantata 
 vero sexta in estate dormiant. Postquam autem surrexerint, euntes in 
 claustrum pectantur et manus abluant, ingressique æcclesiam oratio- 
 nem statutam faciant, deinde nonam et maiorem missam celebrent. 
 § 222. Sed in diebus rogationum et quatuor temporum et in vigilia 
 nativitatis domini primum cantent missam et postea nonam, deinde 
 facto parvo intervallo pulsetur cymbalum et eant cenatum. 
 CAPUT 96. QUANDO CANONICOS CARNIBUS VESCI LICEAT 
 § 223. A pascha domini usque ad idus septembris in tertia et quinta 
 feria canonicis carnem manducare licebit, ab idibus vero septembris 
 usque ad pascha in festivitatibus novem lectionum et octavis similiter 
 carne vesci licebit, excepto in adventu domini et in septuagesima. In 
 quo tempore ab usu carnis et sagiminis abstinere debebunt, retento 
 usu ovorum et caseorum usque in quinquagesimam. 
 205 
 CAPUT 97. DE ABSTINENTIA QUARTÆ ET SEXTÆ FERIÆ 
 § 224. Querentibus nobis, quomodo illud quod ait pater noster Au- 
 gustinus: carnem vestram domate ieiuniis et abstinentia et cætera, ali- 
 quatenus implere possemus, visum est proposito nostro convenire, ut 
 istam mensuram abstinentiæ teneamus, scilicet ut a pentecoste usque 
 ad idus septembris in quarta et sexta feria, exceptis festis novem lec- 
 tionum et octavis sancti Iohannis baptistæ et apostolorum Petri et 
 Pauli et assumptionis sanctæ Mariæ et sancti Augustini et sancti in 
 cuius honore locus construitur, semel comedamus. 
 § 225. Sciendum tamen quod in his feriis non ieiunabimus quotiens 
 opus manuum facimus, aut cum estatis ardor nimius fuerit, vel domni 
 prelati licentia concesserit. Nam in his et in omnibus diebus abstinen- 
 tiarum ei potestas erit facere misericordiam in eos quos indigere per- 
 spexerit, sicut de eo regula dicit: Quando aliquis non potest ieiunare 
 et cætera. 
 206 
 CAPUT 98. QUALIS ORDO SERVANDUS SIT AB IDIBUS SEPTEM- 
 BRIS USQUE AD KALENDAS NOVEMBRIS 
 § 226. Ab idibus septembris usque ad kalendas Novembris, aurora 
 surgente audito signo primæ surgant, æcclesiam intrent, et facta trina 
 oratione primam diei cantent cum septem psalmis et letania et postea 
 primam beatæ Mariæ. Quibus dictis pexi et loti sedeant in conventu, 
 non absque libris, usque ad tertiam. 
 § 227. Signo autem pulsato dicant tertiam diei, deinde missam de- 
 functorum, postea tertiam beatæ Mariæ, dehinc capitulum sicut supra 
 dictum est teneant. Quo finito exeant in claustrum, et dicto Benedicite 
 loquantur usque ad sextam. Dato autem signo dicant sextam diei et 
 sanctæ Mariæ et missam maiorem, deinde nonam diei et sanctæ Mariæ. 
 Postea percusso cymbalo pransum eant. 
 207 
 § 228. Post prandium in conventu pro ordine suo sedentes loquan- 
 tur usque ad vesperas. Ad vesperas autem dato signo vespertinum per- 
 ficiant officium, ut predictum est. Finitis vesperis, parvo intervallo 
 facto, pulsetur completorium. Continuo lotis manibus, simul in statuto 
 loco sedeant et deinde cymbalo tacto bibant in refectorio. Postquam 
 biberint, collationem et completorium secundum consuetudinem fini- 
 ant. In quadragesima post sextam non dicant missam, sed post nonam, 
 et post missam vesperas, deinde cenatum eant. 
 CAPUT 99. DE MERIDIANO SOMNO ET POTIONE POST NONAM 
 § 229. Meridianus somnus et post nonam potatio fiunt a pascha 
 usque ad idus septembris. Ab idibus autem septembris usque ad festum 
 sancti Martini et a purificatione sanctæ Mariæ usque ad pascha, in do- 
 minicis et festis diebus post prandium non cantent nonam, donec servi- 

 208 
 tores exeant de refectorio. Cantata vero nona et sonato cymbalo eant 
 in refectorium bibere. A festivitate autem sancti Martini usque ad 
 purificationem sanctæ Mariæ, in dominicis ac festis diebus statim post 
 prandium dicant nonam et non bibant. 
 CAPUT 100. QUANDO POST MATUTINUM CALEFACERE SE DEBE- 
 ANT ET VIGILIAS CANERE 
 § 230. A kalendis Novembris usque in cænam domini in privatis 
 noctibus, excepto ab octava domini usque in octavam epiphaniæ post 
 matutinas vigilias celebrent. Sed inter matutinas et vigilias procuretur 
 a cellerario, ubi se, qui frigus habent, calefaciant. Illic cum magno 
 silentio sine tumultu et strepitu aliquo sedeant, et parvissima campana 
 ter prius pulsata, vigiliam incipiant. Deinde si nondum lux diei appa- 
 ruerit, ad lectos redeant. 
 209 
 CAPUT 101. DE MODO VESTIMENTORUM 
 § 231. Quia vero auctoritate regulæ precipitur, ut singulis detur, 
 quod cuique opus fuerit, ne superflui hac sententia se muniant, qui 
 semper se indigere conqueruntur, in ipsis etiam vestimentis modus ali- 
 quis infirmis et fortibus congruens, quantum estimari potest, consti- 
 tuendus esse videtur, quæ ut fratres habeant, si fieri potest, sollicite 
 a patre monasterii procuretur. Decet enim, ut eorum talis sit vestium 
 cultus, qui occasione vanitatis careat et nichil novitatis, nichil super- 
 fluitatis redoleat, nichilque reprehensionis aut detractionis habeat. 
 § 232. Non enim specialiter presumi debet ab aliquo quod non gene- 
 raliter teneatur ab omnibus, id est nec plus iusto cultior vestis nec in- 
 solita atque deformis, quia in utroque illorum aut elationis aut certe 
 simulationis noxa patescet. Inter utrumque enim virtus discretionis 
 moderatissime tenenda est, quæ plenissime in vita beati Augustini pa- 
 tris nostri in laudem ipsius prolata ita legitur: Vestis eius et calcia- 
 menta vel lectualia ex moderato et competenti habitu erant, nec nitida 
 nimium nec abiecta plurimum. 
 CAPUT 102. DE CALCIAMENTIS 
 § 233. Claustrali canonico sufficere credimus duo paria subtularium, 

 210 
 e quibus alii dentur in festivitate omnium sanctorum de filtro hiemales 
 sine corrigiis et bene ampli, alii dentur in pascha estivi cum corrigiis 
 strictiores et ad ambulandum expeditiores. 
 CAPUT 103. DE SOCCIS ET CALIGIS ET CAMISIIS 
 § 234. Soccorum duo paria cum subtularibus videntur esse neces- 
 saria; caligarum duo paria, duo femoralia et duas camisias propter la- 
 vandas ipsas res, si possibilitas loci hoc valuerit ministrare, non erit 
 superfluum 
 CAPUT 104. DE PELLICIIS ET COOPERTORIIS SEU PELLIBUS 
 § 235. Didicimus preterea apud canonicos nostri propositi quorum 
 facultas hoc patitur hanc consuetudinem servari, ut singuli duas vel 
 tres pellicias et unum coopertorium sive pelles habeant, nam pallia 
 tantum sub cappis ferunt cum equitant. 
 211 
 CAPUT 105. DE SUPERPELLICIIS ET CAPPIS 
 § 236. Hoc vero omnimodis providendum est, ut singuli duo super- 
 pellicia, non usque ad terram fluentia, et cappam unam pene super- 
 pellicio equalem habeant, quoniam heæ vestes specialiter et precipue 
 habitum religionis et propositum canonicale representant. Quia vero 
 patrem nostrum Augustinum dixisse legimus: De pretiosa veste eru- 
 besco, cavendum est canonicis, ne ipsas vestes que eis dantur aut sub- 
 tiliores concupiscant aut grossiores contempnant. 
 CAPUT 106. QUALITER EXEANT SIVE EQUITENT 
 § 237. Canonicus regularis, si extra septa monasterii causam habu- 
 erit eundi, sine cappa et superpellicio non procedat. Si aliquod manuum 
 opus fecerit, superpellicium numquam, sed cappam tantum extrahat. 
 Si vero equitaverit, superpellicium cinctum et cappam ferat, quia humi- 
 litatem quam corde gestat, actu, habitu, incessu ipsa etiam equitatione 
 religiosissime demonstrare convenit. Quod si facturus est iter duorum 
 dierum aut plus, non de claustro nisi accepta in choro ad gradus bene- 
 dictione post dictam regularem horam debet discedere. 
 CAPUT 107. DE BENEDICTIONE ITER AGENTIUM. 
 § 238. Preces: Salvum fac servum tuum, deus meus, sperantem in te. 

 212 
 Versus: Beati inmaculati in via, qui ambulant in lege domini. Domine 
 exaudi. Dominus vobiscum. Oratio: Adesto domine supplicationibus. 
 CAPUT 108. QUALITER SE HABEANT DE ALIQUO LOCO REDEUN- 
 TES VEL IN MONASTERIUM SUO PRELATO SUBIECTUM VENI- 
 ENTES 
 § 239. Frater peracto obedientiæ cursu ad monasterium suum re- 
 diens, prius omnia quæ ad equitantem proprie pertinent deponat et 
 claustralibus vestimentis tantum indutus, per claustrum ad monaste- 
 rium statim tendat, aquam benedictam quæ ad introitum monasterii 
 debet esse sibi imponat, et postea brevem orationem faciat. Quod si 
 conventus eo adveniente in claustro sederit, per medium pedetentim 
 transiens caput mediocriter inclinum habeat. 
 § 240. Finita vero oratione, nulli alii ante hoc loquens recto tramite 
 ad prelatum monasterii veniat, et premisso benedicite et osculo pacis, 
 postea quod reliquum habuerit dicat. Quod si ea hora fuerit, ut neque 
 prelato neque alii in loco suo loqui possit, cum illis quos foris invenerit 
 agat quod poterit. Et hoc idem faciat, si ad aliud monasterium veniat, 
 quod sub regimine sui prelati sit. 
 213 
 CAPUT 109. DE BENEDICTIONE REDEUNTIUM 
 § 241. Ad horæ regularis finem non negliget in medio choro suscipere 
 benedictionem, cui tamen si vacat interesse licet. Preces: Salvum fac 
 servum. Versus: Ecce quam bonum. Domine exaudi. Quesumus omni- 
 potens deus, ut huic famulo tuo. 
 CAPUT 110. QUA DISCIPLINA INGREDI DEBEANT MONASTERIUM 
 MONACHORUM 
 § 242. Quod si in monasterium monachorum venerit, descendens de 
 equo claustraliter quidem se aptabit, sed per claustrum illorum ad 
 æcclesiam non vadat, nisi aliquem monachum conducentem se habeat. 
 Et si conductor defuerit, ipse tamen non sit inmemor ante omnia per 
 exteriora ostia æcclesiam intrare, orationem brevem facere ac deinde 
 ante prelatum monasterii veniens, premisso Benedicite et osculo pacis, 
 quod reliquum habuerit dicat. Quod si ea hora fuerit, et cætera, sicut 
 supra dictum est. 
 214 
 CAPUT 111. DE BENEDICITE 
 § 243. Benedicite, quod valde est in usu dici in omnibus regularibus 
 monasteriis, sub hac determinatione dicitur in plerisque locis. Si frater 
 aliquis super alium vel etiam super prelatum aut priorem alicubi vene- 
 rit, ubi loqui liceat, et ipse aliquid dicere necesse habeat, superveniens 
 Benedicite dicat, Si duo aut plures insimul de claustro exierint, aut 
 alicubi convenerint, ubi loqui liceat, et loqui aliquid voluerint, qui 
 prior in ipsis fuerit, dicat Benedicite. 
 § 244. Si servitores aut aliquis alius accepta licentia ante generale 
 prandium mixtum accipere debuerint, qui comesturus est iam sedens 
 solum Benedicite premittat et sic incipiat. Si quem vehemens sitis licen- 
 tiam extra conventum bibendi petere coegerit et acceperit, sedens et 
 potu coram posito premittat Benedicite. Dicunt etiam quidam in disci- 
 plina ferventiores et in fide potentiores, quoniam etiam si nemo assit, 
 qui Dominus respondeat, tamen Benedicite non sit omittendum, angelis 
 sanctis idipsum Dominus respondentibus, qui numquam nos deserunt. 
 § 245. Quod si invicem se raserint, radens Benedicite premittat. Si 
 aliquod opus incipere voluerit frater in illo loco, ubi loqui licitum est 
 et loqui eum oportet, vel si ungues secaturus est, Benedicite premittat. 
 Et multa alia in hunc modum. 
 215 
 CAPUT 112. UT NULLUS ABSQUE PRELATI LICENTIA PRANDIUM 
 FORIS ACCIPIAT, SI EADEM DIE ANTE PRANDIUM REVERTI 
 VALUERIT 
 § 246. Fratres qui pro quovis responso proficiscuntur et ea die ante 
 horam prandii sperantur reverti ad monasterium, non presumant foris 
 manducare, etiam si a quovis rogentur, nisi forte a prelato suo eis preci- 
 piatur. Quod si aliter fecerit, subiaceant disciplinæ. 
 CAPUT 113. UT NULLUS PRESUMAT QUID DARE VEL ACCIPERE 
 SINE PRELATI LICENTIA, SED ET PROPRIUM NULLATENUS 
 HABERE 
 § 247. Precipue vicium peculiaritatis radicitus est amputandum de 
 monasterio, ne quis presumat aliquid dare aut accipere sine iussione 
 prelati, neque habere aliquid proprium nullam omnino rem, neque 
 codicem, neque tabulas, neque graphium, sed nichil omnino, quibus 
 nec corpora sua vel voluntates licet habere in propria voluntate, nec 
 verbum aliquod suum dicere. 
 § 248. Si autem quis inveniatur habens proprium, propriis manibus 
 ignem accendat, et cum proprietate apud eum reperta igni vires ipse 

 216 
 ministret. Dehinc disciplinam pro magnitudine sceleris secundum arbi- 
 trium prelati talem accipiat, ut cæteri corrigantur. 
 CAPUT 114. QUO TEMPORE CUM CAPPIS CHORUM INTRENT ET 
 QUO SINE CAPPIS 
 § 249. Fratres in octava paschæ et pentecostes et in illis festis in qui- 
 bus ad missam sequentia canitur usque ad festum omnium sanctorum 
 per omnes horas in puris superpelliciis erunt. Dominicis autem diebus 
 infra hunc terminum hunc eundem usum ad processionem et ad missam 
 servabunt. Reliquis vero diebus, prout frater ad horas intrare voluerit, 
 non prohibeatur. 
 § 250. A festivitate autem omnium sanctorum usque ad pascha sine 
 cappis in chorum non intrabunt, preter processionem et missam in 
 purificatione sanctæ Mariæ et in palmis et nisi ad illas missas, in quibus 

 217 
 sequentia canitur, et in reliquis horis illi soli qui aliquid in eis insimul 
 cantabunt. 
 CAPUT 115. DE OCTAVIS 
 § 251. De festivitate sancti Iohannis baptistæ et sanctorum aposto- 
 lorum Petri et Pauli et assumptionis sanctæ Mariæ et gloriosissimi Augu- 
 stini et omnium sanctorum octavas faciant et in octava die novem 
 lectionum. Sed de sancto Laurentio et Andrea infra octavas ad vesperas 
 et matutinum antiphonam et orationem et ad maiorem missam secun- 
 dam collectam et in octava die priorem missam persolvimus. De sancta 
 Agnete vero, preter ista in octava die, tres lectiones facimus. In his 
 tamen tribus octavis ieiunium non solvimus. 
 CAPUT 116. DE VIGILIA NATIVITATIS DOMINI 
 § 252. In vigilia natalis domini tam in nocte quam in die officium 
 mortuorum reticetur. Et in capitulo nativitate redemptoris nostri sic 
 pronuntiata: In Bethleem Iudæ nativitas domini nostri secundum car- 
 nem, omnes se prosternentes Pater noster et orationem pro peccatis 
 dicant. Interim lector sileat, donec prelatus signum surgendi faciat. 
 Similiter in annuntiatione sanctæ Mariæ fiat. 
 218 
 CAPUT 117. IN DIE PALMARUM DORMIANT POST PRANDIUM 
 § 253. In ramis palmarum propter laborem officii post prandium 
 dormiant. 
 CAPUT 118. QUIBUS SABBATIS MANDATUM NON FACIANT 
 § 254. A cæna domini usque ad octavam pentecostes et a nativitate 
 domini usque ad octavam apparitionis eius et in festivitatibus novem 
 lectionum et in vigiliis beatæ Mariæ, natalis domini, sancti Iohannis 
 baptistæ, apostolorum Petri et Pauli et sancti Laurentii, sancti Augu- 
 stini et sancti Michaelis, dedicationis æcclesiæ et omnium sanctorum, 
 si vigiliæ eorum in sabbato convenerint, sed et in quatuor temporibus 
 mandatum non faciant. Alio tempore in sabbatis per totum annum 
 mandatum fiat. 
 219 
 CAPUT 119. DE MANDATO QUOD FIERI SOLET SABBATO 
 § 255. Seniores mandatum celebraturi maturius vesperas cantabunt 
 et cito cænabunt. Post cænam prior signum dabit percutiendo cymba- 
 lum, ut omnes ad mandatum faciendum conveniant. Interim presbyter 
 qui in preterita septimana missam celebravit, et qui in futura celebra- 
 turus est, se ad abluendos fratrum pedes adaptant, similiter ex dia- 
 conibus et subdiaconibus, qui iam septimanam vicemque suam ad 
 altare ministraverunt vel ministraturi sunt. Diaconi linteis precingen- 
 tur, ut pedes tergant, subdiaconi aquam administrent. 
 § 256. Iam vero tota fratrum frequentia ordinabiliter considente, 
 cum ebdomedarius cantor antiphonam Mandatum novum imponit, pro- 
 cedent ut pedes fratrum lavent. Interim fratres has decantent anti- 
 phonas: Mandatum novum. Beati inmaculati. Beati qui scrutantur, anti- 
 phona utrobique intermixta: In diebus illis. Diligamus. Ubi fratres. 
 Ecce quam bonum. Sicut unguentum. Item antiphona intermixta Ubi 
 est caritas additur etiam antiphona Maria ergo unxit, Accessit ad pedes, 
 si necesse fuerit. Cum pedes omnium loti fuerint et detersi, aquam ad 
 ablutionem manuum eodem ordine suscipiant. 
 § 257. Finita lavatione terminatoque cantu, data benedictione so- 
 lita, legatur in ædificationem auditorum lectio. Interim signum ad col- 
 lationem in æcclesia pulsetur, donec a priore in claustro ad bibendum 

 220 
 signum detur. Tunc lectio intermittatur, sed non per Tu autem domine, 
 surgantque omnes et cum altissimo silentio bini et bini in refectorium 
 veniant. 
 § 258. Ibi omnibus in locis suis residentibus, iterum lectio non prero- 
 gata benedictione recitetur. Cum aliquantulum legatur, prelatus sig- 
 num quod supra mensam dependet percutiat et ibi statim lectio iterum 
 interrumpatur et potus benedicatur hoc modo: Potum caritatis bene- 
 dicat dextra dei patris. Respondeant Amen. Post benedictionem iterum 
 legatur, usque dum omnes bibant. 
 § 259. Tunc iubente prelato finiatur lectio per Tu autem domine. 
 Postea, cum lector et ministri potaverint, percussa semel a prelato 
 schilla cum batillo, surgant, Adiutorium nostrum prelatus dicat; et 
 respondentes Qui fecit cælum et terram de refectorio ordinatim ad æccle- 
 siam procedant. 
 CAPUT 120. DE MANDATO PAUPERUM 
 § 260. Sed ante generale mandatum sacerdos, diaconus et subdia- 
 conus preteritæ septimanæ tribus pauperibus mandatum faciant. Hoc 
 pauperum mandatum in nullo sabbato totius anni negligitur, nisi a 
 cæna domini usque ad octavam pentecostes et a nativitate domini us- 
 que ad octavam apparitionis eius. In quadragesima vero singulis die- 
 bus post missam eiusdem missæ ministri, finitis inter se vesperis, cæteris 
 in choro cantantibus, similiter tribus pauperibus mandatum faciant 
 et eundo nudis pedibus nisi in festis diebus cantent psalmum Verba 

 221 
 mea cum Gloria patri et sacerdos dicat Dominus vobiscum. Actiones 
 nostras quesumus domine. 
 § 261. Post hæc lavando pedes pauperum cantent antiphonam Man- 
 datum novum cum psalmo Beati inmaculati usque In quo corrigit. 
 Dominus Iesus, ps. Domine ne in furore. Postquam surrexit, ps. Beati 
 quorum, ant. In diebus illis, ps. Domine ne in furore. 
 § 262. Completo lavandi officio presbiter dicat Kyrie eleison, Christe 
 eleison, kyrie eleison. Pater noster et has preces: Ostende nobis domine. 
 Suscepimus deus misericordiam tuam. Tu mandasti mandata tua. Tu 
 lavasti pedes discipulorum tuorum. Opera manuum tuarum ne despicias. 
 Domine exaudi. Dominus vobiscum. 
 § 263. Adesto domine officio nostræ servitutis et quia tu pedes lavare 
 dignatus es tuis discipulis, ne despicias opera manuum tuarum, quæ nobis 

 222 
 retinenda mandasti, sed presta ut sicut a nobis hic exteriora abluuntur 
 inquinamenta, sic a te omnium nostrorum interiora laventur peccata. Qui 
 cum patre et spiritu sancto. 
 § 264. Post hæc unusquisque illi cui abluit pedes aquam porrigat 
 ad lavandum manus et tribuat cibum et potum et ad singula osculetur 
 eius manum. Quibus appositis sacerdos benedicat Largitor omnium 
 bonorum benedicat cibum et potum servorum suorum. 
 § 265. Deinde revertantur in æcclesiam cantantes psalmum Miserere, 
 preces Ostende nobis. Domine exaudi. Dominus vobiscum, orationem 
 Omnipotens sempiterne deus, dirige actus nostros. 
 CAPUT 121. QUALITER HABENDUM SIT CAPITULUM IN CÆNA 
 DOMINI 
 § 266. In cæna domini fratribus ingressis capitulum annuntietur ka- 
 lendarium, deinde sine benedictione lectio de omelia ad ipsum diem 

 223 
 pertinentem, postea recitetur tabula. Deinde dicat qui presidet sicut 
 cæteris diebus Benedicite, fratribus respondentibus Dominus. Finito ser- 
 mone quicquid de ordine usque in sabbatum est agendum, priusquam 
 de regulari disciplina quid agatur, est dicendum. 
 § 267. Pronuntiatur etiam ibi a camerario quanti fratres sint in 
 claustro, ut tanti quoque pauperes admittantur et insuper quantum 
 nobis visum fuerit pro amicis nostris. Tractatis quæ in capitulo sunt 
 tractanda exeant nichil dicentes. Simili modo faciant in sabbato sancto. 
 Deinde fratres lectioni vacent usque ad tertiam. 
 CAPUT 122. DE MANDATO PAUPERUM IN CÆNA DOMINI 
 § 268. Post tertiam autem pauperibus a sacerdote qui missam matu- 
 tinalem cantaturus esset, missa cantatur. Qui tamen pauperes prius 
 a camerario et elemosinario electi sunt, ne tales sint aliquomodo, qui 
 claustrum non debeant intrare, id est non sanis pedibus vel iuvenes. 
 In hospitali autem, statim ut pauperes missam audierint, a famulis 
 elemosinæ cum aqua calida prelavantur pedes eorum. Et infra sextam 
 in claustrum per camerarium introducti, ita considere iubentur, ut in 

 224 
 ipso introitu sedilia, in quibus fratres in tempore loquendi solent sedere, 
 ex utraque parte ab eis occupentur. 
 § 269. Sexta vero dicta euntes cum processione ad mandatum pau- 
 perum cum psalmo Verba mea et oratione Actiones nostras unusquisque 
 pauperi suo pedes abluat, prius autem suos ipse denudet. Sed ante lava- 
 tionem domnus prelatus in prima fronte pauperum constitutus hanc 
 imponit antiphonam Mandatum novum do vobis. In quo verbo venia 
 ab omnibus petita inchoatur mandatum. Et bini et bini, sed ad utrum- 
 que parietem divisi in parte seniorum et lavant et tergunt et osculan- 
 tur. Similiter in parte iuniorum agitur. 
 § 270. Et cui quisque laverit, huic quoque tergit, accipiens ab illo 
 linteum, qui post se est lavaturus, et cominus ille vas cum aqua quam 
 effundit alio suo pauperi allaturus. Mox tertius in ordine linteum a 
 primo accipit, quod iterum eius humero qui tunc lavat imponit, ipse- 
 que vas mutuo de terra tollens aquam apportat, et ita fit per reliquos. 
 § 271. Sunt autem duo vasa aquæ in utraque parte claustri posita 
 et iuxta utrumque unus frater cum concha, qui unicuique accedenti 
 aquam subministret. Pendent etiam ibi duo manutergia, ut quisque 
 post lavationem pedum rediens proprias manus lavet et tergat. Qui 
 tamen fratres aliquos de his qui ante se laverunt vicarios interim reci- 
 piunt, donec et ipsi a suorum pauperum lavatione redeunt. Infirmi in 
 capitulo suis pauperibus inofficiantur. 
 225 
 § 272. Inter lavandum pedes dicant antiphonam Mandatum novum, 
 psalmum Beati inmaculati usque In quo corrigit, ant. Dominus Iesus, 
 ps. Domine ne in furore, ant. Postquam surrexit, ps. Beati quorum, ant. 
 In diebus illis, ps. Domine ne in furore. In manuum lavatione hoc ob- 
 servatur, quod unusquisque aquam et manutergium ab eo accipit, qui 
 ante se lavit. Finita hac lavatione unusquisque, cui pedes lavit, oscu- 
 lando manum tribuat nummum. 
 § 273. Deinde reficiendis bina dantur pulmenta, prius data benedic- 
 tione sub silentio. Quibus comedentibus, sonato signo seniores dicant 
 nonam. A pulsatione signorum maioris missæ usque Gloria in excelsis 
 deo in sabbato nullus infra vel extra claustrum utitur osculo. 
 CAPUT 123. QUOMODO IN REFECTORIO BENEDICENDUM SIT IN 
 CÆNA DOMINI, PARASCEVE ET SABBATO SANCTO 
 § 274. Eadem die et parasceve et sabbato sancto conventus in refec- 

 226 
 torium ad prandendum ingressus incipiat Edent pauperes sine Gloria 
 patri et Kyrie eleison et dicatur Pater noster. Quo tacite finito incipiat 
 ebdomedarius sacerdos Benedic domine et cætera usque Per omnia 
 secula seculorum et respondeatur Amen. Finito prandio dicatur Memo- 
 riam fecit sine Gloria patri. Postea pergant in æcclesiam summissa voce 
 cantando psalmum Miserere. Quo finito dicatur Pater noster tantum 
 sub silentio, et sic egrediantur. 
 CAPUT 124. DE MANDATO GENERALI IN IPSO DIE 
 § 275. Post cænam fratres nocturnalibus induti lavant pedes et postea 
 lectioni vacant, usque dum post refectionem servitorum percussa ta- 
 bula convocentur in capitulum, ut mandatum fiat. Sed antequam in- 
 cipiant, procedat diaconus ab æcclesia, indutus dalmatica, cum tribus 
 ministris, duobus ad deferenda candelabra, tertio vero ad deferendum 
 turibulum. Et ipsi ministri sint albis induti. Et incipiat diaconus Ante 
 diem festum paschæ et legat usque Ita et vos faciatis. 
 227 
 § 276. Tunc priore domni prelati sedem tenente et cantore antipho- 
 nam Ante diem festum incipiente, domnus prelatus et cum eo tres senio- 
 res in capitulo pridem ab ipso ad hoc deputati, linteis precincti et pelves 
 in manibus habentes intrant. Et ipsi duo hinc, et duo lavant illinc et 
 tergunt omnibus. In ministerio autem habent adiutores presentis et 
 futuræ ebdomadæ servitores. Et sic quilibet aquam afferens pedes fra- 
 tris, cui cum eadem aqua lavandum est, sublevat. 
 § 277. Quo peracto omnibus his servitoribus in auditorio binis et 
 binis quatuor fratres ad hoc in capitulo etiam prenominati pedes lavant 
 et tergunt. Deinde et ad manus aquam eis administrant. Quod dum 
 peragunt, in capitulum redeunt et aquam fratribus ad abluendas manus 
 afferunt, unusquisque eorum his quibus et pridem pedes laverunt. 
 § 278. Ordo autem cantus huiusmodi est: Ant. Ante diem festum 

 228 
 paschæ sciens Iesus quia eius hora venit, ut transeat ex hoc mundo ad 
 patrem, et cæna facta surrexit, linteo precinxit se, misit aquam in pelvim, 
 cæpit lavare pedes discipulorum, venit ad Petrum. Dicit ei Symon: Non 
 lavabis michi pedes in æternum. Respondit Iesus: Si non lavero tibi, non 
 habebis partem mecum. Domine, non solum pedes tantum, sed et manus 
 et caput. 
 § 279. Ant. Vos vocatis me dominus et magister. Et bene dicitis. Et 
 vos debetis alter alterius pedes lavare. Ant. Cena facta dixit Iesus disci- 
 pulis suis: Amen, amen dico vobis, unus vestrum est hic, qui me tradi- 
 turus est in hac nocte. Dominus Iesus postquam cænavit cum discipulis 
 suis, lavit pedes eorum et ait illis: Scitis quid fecerim vobis, ego dominus 
 et magister exemplum dedi vobis, ut et vos ita faciatis. 
 § 280. Ant. Postquam surrexit dominus a cæna, misit aquam in pel- 
 vim, cæpit lavare pedes discipulorum. Hoc exemplum reliquit eis. Si ego 
 dominus et magister vester lavi vobis pedes, quanto magis vos debetis alter 
 alterius lavare pedes, Ant. In hoc cognoscent omnes, quia mei estis disci- 
 puli, si dilectionem habueritis ad invicem. Ant. Domine, tu michi lavas 
 pedes. Respondit Iesus et dixit ei: Et si non lavero tibi pedes, non habebis 
 partem mecum. Domine, non tantum pedes, sed et manus et caput. 
 § 281. Mandatum novum do vobis, ut diligatis invicem sicut dilexi 
 vos, dicit dominus. Psalmus Beati inmaculati in via, qui ambulant in 
 lege domini. Versus Beati qui scrutantur testimonia eius, in toto corde 

 229 
 exquirunt eum. Ant. In diebus illis mulier quæ erat in civitate peccatrix, 
 ut cognovit, quod Iesus accubuisset in domo Symonis leprosi, attulit ala- 
 bastrum unguenti et stans retro secus pedes domini Iesu lacrimis cæpit 
 rigare pedes eius et capillis capitis sui tergebat et osculabatur pedes eius 
 et unguento unguebat. 
 § 282. Diligamus nos invicem, quia caritas ex deo est, et qui diligit 
 fratrem suum ex deo natus est et vivit in eo. Ant. Ubi fratres in unum 
 glorificant deum, ibi dabit dominus benedictionem. Psalmus Ecce quam 
 bonum et quam iocundum, habitare fratres in unum. Versus Sicut un- 
 guentum in capite, quod descendit in barbam, barbam Aaron. 
 § 283. Ant. Ubi est caritas et dilectio, ibi sanctorum est congregatio, 
 ibi nec ira est nec indignatio, sed firma caritas in perpetuum. Ant. Maria 
 ergo unxit pedes Iesu et extersit capillis suis et domus impleta est ex 
 odore unguenti. Responsorium Accessit ad pedes Iesu peccatrix mulier 
 Maria et osculata est et lavit lacrimis et tersit capillis et unxit unguento. 
 Versus Dimissa sunt ei peccata multa, quoniam dilexit multum. Et oscu- 
 lata est. Ant. Vos vocatis me magister et domine et bene dicitis, sum 
 etenim. Si ergo ego lavi vestros pedes dominus et magister, et vos debetis 
 alter alterius lavare pedes. 
 § 284. Tunc finito mandato secundum consuetudinem lector, ubi 
 diaconus dimisit, incipiat in plenario sequentia eiusdem evangelii: 

 230 
 Amen, amen dico vobis, non est servus maior domino suo, et legat usque 
 Surgite, eamus hinc. Sed priusquam finiat, surgant et eant in refec- 
 torium et bibant, et ibi finiatur. Ante ostium æcclesiæ percutitur tabula 
 ad completorium. 
 CAPUT 125. QUOD CAPITULUM NON TENEATUR IN PARASCEVE, 
 ET QUAMDIU DISCALCIATI MANERE DEBEANT 
 § 285. In parasceve a matutinis usque ad prandium discalciati ma- 
 neant. Ad primam tabula tamdiu percutiatur sicut hesterno die schilla. 
 Ea die non teneatur capitulum, sed prima cantata, fratribus in con- 
 ventu residentibus, lector surgat et tabulam recitet. Eodem momento 
 custodes æcclesiæ mobilia ornamenta, quæ a pulvere ledi possunt, aufe- 
 runt; immobilia vero velamine aliquo defendunt. Nam tunc a famulis 
 elemosinarii maior æcclesia scopatur et iunco sternitur, quod et postea 
 per totum clastruum agitur. Ideoque tertia et, si opus est, duæ sequen- 
 tes horæ, in alia capella cantantur. 
 § 286. Finita vespera exeant fratres pedes lavare et se calciare, et 
 sic usque ad lectos maneant. Ad refectorium cum tabula vocantur, 
 ubi pane tantum et aqua reficiuntur. Nam potus qui iustitiis bis in- 
 funditur, cum generali edulio ab elemosinario in usus pauperum ab 
 integro recipitur. Ad collationem percutitur tabula. Inde in refectorium 
 itur, de quo etiam nullus se abstineat. 
 231 
 CAPUT 126. DE SABBATO SANCTO 
 § 287. In sabbato sancto maneant discalciati usque ad primam. Sed 
 in summo mane ornatur æcclesia et altaria palliis, nullumque linteum 
 super aliquod altare mittitur, quod non sit optime lotum. 
 CAPUT 127. UT FRATER, QUI HOSPITIBUS SERVIT, MAGNÆ SIT 
 DISCRETIONIS 
 § 288. Frater, qui hospitibus servit, debet esse dulcis, benignus, 
 humanus et discretus, ut sciat qualiter pro persona, pro tempore, pro 
 possibilitate loci cuique debeat ministrare. Super omnia vero debet 
 apparere affectus animi, voluntas bona et larga, vultus hilaris et clarus, 
 affabilitas pulchra et honesta, ut spiritualiter et corporaliter recreetur 
 hospes et a servis dei susceptum se esse sentiat, et inde bonum nomen 
 et bonam famam reportet. 
 § 289. Nam iuxta vocem apostoli oportet nos ab his, qui foris sunt, 
 bonum habere testimonium. Peregrinos autem et extraneos maiori 
 humanitate et hilaritate quam etiam parentes et notos colligere opor- 
 tet, quia in his maxime suscipitur Christus. Unde dicturus est: Hospes 
 fui, et collegistis me. 
 232 
 CAPUT 128. QUALITER SUSCIPIANTUR HOSPITES ET TRACTEN- 
 TUR 
 § 290. Omnes supervenientes hospites tanquam Christus suscipi- 
 antur, quia ipse dicturus est: Hospes fui et collegistis me. Et omnibus 
 congruus honor exhibeatur, maxime domesticis fidei et peregrinis. Ut 
 ergo nuntiatus fuerit hospes, occurratur ei a priore vel a fratribus cum 
 omni caritatis officio et pacis osculo sibi socientur. Quod tamen pacis 
 osculum non prius offeratur nisi oratione premissa, propter illusiones 
 diabolicas. 
 § 291. In ipsa autem salutatione omnis exhibeatur humilitas omni- 
 bus venientibus sive discedentibus hospitibus; inclinato capite vel 
 prostrato toto corpore in terram Christus in eis adoretur, qui et susci- 
 pitur. Suscepti autem hospites ducantur ad refectionem et postea 
 sedeat cum eis prior aut quem ipse iusserit. Ieiunium a priore franga- 
 tur propter hospites, nisi forte precipuus dies sit ieiunii, qui non debeat 
 violari. Fratres autem consuetudines prosequantur. Prelatus aquam 
 in manibus det hospitibus et pedes hospitum tam ipse prelatus quam 
 cuncta congregatio lavet. 
 CAPUT 129. DE HOSPITALI ET DE CONFERENDIS AD ILLUD 
 § 292. Oportet iuxta æcclesiam si fieri potest aliquod receptaculum 

 233 
 preparari, ubi pauperes colligantur. Et de rebus æcclesiæ tantum ibi- 
 dem deputetur pro possibilitate loci, unde sumptus necessarios habere 
 valeant. Sed et canonici tam de frugibus quam etiam de omnibus ele- 
 mosinarum oblationibus decimas simul et reliquias victualium suorum 
 in usus pauperum libentissime ad ipsum conferant hospitale. 
 § 293. Et boni testimonii frater constituatur, qui hospites et pere- 
 grinos adventantes utpote in membris suis Christum suscipiat eisque 
 necessaria libenter pro viribus administret, qui etiam quæ in usus pau- 
 perum cedere debent, nequaquam in suos usus reflectat, ne cum Iuda 
 loculos domini furante sententiam dampnationis excipiat. 
 CAPUT 130. DE ELEMOSINARIO ET DE IUNCO, QUI IN ÆCCLESIA 
 ET IN CLAUSTRO SPARGENDUS EST 
 § 294. Iuncus, qui spargitur in æcclesia et in claustro, per elemosi- 
 narium providendus est. Sex enim vicibus per annum scopari faciet 
 utraque totumque cum iunco recenti pavimentum contegi, id est ad 
 natale domini, ad pascha, ad pentecosten, ad natale sancti Iohannis 
 baptistæ, ad assumptionem sanctæ Marie, ad festum omnium sancto- 
 rum. Propter quod etiam singulariter, priusquam ipsa festa veniant, 
 dabuntur ei de cellario tres panes de melioribus. 
 234 
 CAPUT 131. DE INFIRMARIO 
 § 295. Infirmarius ad obsequium infirmorum non ab alio quam a 
 cellerario querat quod opus habuerit. Eaque numquam careat opera, 
 ut quod infirmis est preparandum ad refectionem, tempestive prepa- 
 retur. Ad eum quoque pertinet, ut si quis de lecto surgere nequiverit, 
 summo diluculo cum cellerario veniat, ut cum eo concordet, quid pre- 
 paretur ad eius recreationem. 
 § 296. Ad horam competentem accurrat ad coquinam, ut cocum 
 faciat, quæ preparanda sunt, preparare. Ad horam competentem in- 
 vitet infirmos ad reficiendum. Post completorium apportet aquam 
 benedictam et aspergat per omnia lecta infirmorum. Et cum hora 
 fuerit, ut omnes iam se debeant collocasse, cum laterna diligenter ne- 
 cessarias perlustret. 
 235 
 CAPUT 132. DE CELLERARIO, NE QUOD HABERE POTEST, 
 INFIRMIS SUBTRAHAT 
 § 297. Caveat autem cellerarius, ne id quod dare debet aut potest, 
 qualibet dissimulatione aut tenacitate subtrahat infirmis, ne a domno 
 districte iudicetur. 
 CAPUT 133. DE FRATRE, QUI CÆPERIT INFIRMARI 
 § 298. Frater, qui ita cæperit infirmari, ut conventum tenere non 
 possit, petat veniam in capitulo, et monstret quod sit infirmus. Iubea- 
 tur foris chorum stare, ut pro voto suo possit sedere. Et cellerarius 
 procuret eum misericorditer in refectorio. Cum ita biduum vel triduum 
 transierit, si non erit melior eius valitudo, invitet eum prior ad domum 
 infirmorum. 
 § 299. Secundo die vel tertio, si necdum etiam aliquantulum con- 
 valuerit, rursus prior ad horam prandii visitet eum, ut exceptis diebus 
 generalis ieiunii precipiat, ut cottidie carnem comedat. Ab ea vice nus- 
 quam absque baculo incedat. Silentium ex more observet usque dum 

 236 
 capitulum sit peractum. Inter comedendum si non est indictum sibi 
 silentium ex toto ut in refectorio, tamen nec licentiam multiloquii 
 habeat. Post prandium quoque non liceat ei vacare loquacitati, sed 
 continuo se ponat in lecto aut, si est eo tempore, quo fratres non meri- 
 diantur, tunc si maluerit vadat ad æcclesiam orare. 
 § 300. Circatores autem frequenter visitent domum infirmorum et 
 diligenter explorent, quomodo ipsi se habeant. Et item infirmarius, 
 si quam viderit eorum negligentiam, in capitulo reclamet. Prior autem 
 de capitulo mittat ad eos et ipse postmodum veniat semel et secundo 
 eos castigans. Talisque infirmus esse poterit, ut si non emendaverit, 
 aliquando etiam virgam experiatur. Verum qui ita convaluerit, ut ad 
 conventum redire possit, licentiam redeundi a priore querat. Cum 
 primo signum pulsatur in novem lectionum ad vesperas, in conventum 
 veniat. 
 § 301. Cum venerit in capitulum et post lectionem prelatus iusserit, 
 ut de ordine loquantur, statim surgat et veniam petens ita prosequa- 
 tur: In domo infirmorum eram, ordinem nostrum ut debui non custodivi. 
 Et prelatus respondens dicat: Indulgentiam et emendationem tribuat 

 237 
 tibi omnipotens et misericors dominus. Respondeat conventus Amen. 
 Et prelatus in loco penitentiæ iniungat illi, ut cantet septem psalmos 
 penitentiales vel, si nescit, septies orationem dominicam. 
 § 302. Si quis adeo infirmus est in ipse adventu domini seu in sep- 
 tuagesima, non permittatur a carne abstinere. Et postquam conva- 
 luerit, etiam si sit in media quadragesima vel in ramis palmarum, 
 petat veniam in capitulo pro tali comestione carnis. 
 CAPUT 134. DE UNCTIONE INFIRMI 
 § 303. Frater, qui se infirmitate ingravescente senserit in proximo 
 ab hoc seculo migraturum, de omni conscientia sua domno prelato vel 
 priori confiteatur et roget, ut oleo infirmorum unguatur. Adducatur 
 tamen prius in capitulum a duobus fratribus inter manus, si est adeo 
 infirmus, et petat veniam reumque se de multis negligentiis contra 
 deum et contra illos confiteatur. Tunc faciat ei prelatus absolutionem, 
 cunctis respondentibus Amen et ipse eis similiter. Reducatur et collo- 
 cetur in lecto tali, ubi fratres possint undique circumstare. 
 § 304. Inter capitulum sacerdos ebdomedarius induatur alba et 
 stola et precedat eum oleum infirmorum cum aqua benedicta, cum 

 238 
 cruce et incenso et duobus cereis in candelabris. Et totus conventus 
 post versum Adiutorium nostrum sequatur de capitulo, septem psalmis 
 et totidem antiphonis ad hoc officium ordinatis impositis. Ibi sicut in 
 choro ordinati circa infirmum assistant. 
 § 305. Sacerdos vero cum ordine prescripto contra infirmum stet, 
 ita ut in dextra quidem sua crux, oleum et incensum sit cum candela- 
 bro, in sinistra vero aqua benedicta cum candelabro. Finitis septem 
 psalmis imponit sacerdos letaniam cum collectis et precibus asscriptis. 
 Deinde admoneatur infirmus de confessione et facta ei indulgentia a 
 prelato prosequatur sacerdos orationem Exaudi cum sequentibus. 
 § 306. Quibus finitis adhibeat illi crucem, ut osculetur eam. Quam 
 dum extrahit de baculo imponit psalmum Beati inmaculati, qui ab 
 omni conventu interim cantatur, dum osculantur infirmum. Primus 
 osculatur eum prelatus, post eum sacerdos, post sacerdotem omnes, 
 sicut sunt in ordine, prius flectentes genua. Sacerdos non flectit genua, 
 inclinat tamen ut melius potest. Postquam ab omnibus osculatus 
 fuerit, psalmodia finiatur et sacerdos unctionis ordinem prosequatur. 
 239 
 CAPUT 135. DE COMMUNICANDO INFIRMO 
 § 307. Finita unctione, cruce et aqua benedicta sed et conventu 
 remanentibus, cum reliquo ordine sacerdos ad æcclesiam vadat, ut 
 corpus domini apportet. Ibi manus lavet et lavatio in lavatorium effun- 
 datur, ubi sacra vasa lavari solent. 
 § 308. Accepturus autem corpus dominicum prius veniam petat et 
 prius incenset, frangat et partem, quam allaturus est, super calicem 
 teneat et tam manus sacerdotis quam ipse calix linteolo candidissimo 
 cooperiatur. Quicumque illi obviaverit sicut omnis conventus veniam 
 petat. Nec minus interim curetur, ut labia et totum os infirmi recep- 
 turi corpus domini bene lavetur. Denique omnibus his rite peractis, 
 redeant in conventum et, si ea die loqui licet, solvant silentium. 
 CAPUT 136. DE FRATRE, QUI EST IN AGONE, QUALITER 
 CUSTODIATUR 
 § 309. Postquam autem frater ad huiusmodi venerit infirmitatem, 
 provideantur ei duo vel tres, qui non habeant aliud facere, nisi ut ob- 
 sequantur infirmo, qui etiam in nocte diligenter excubent, ne obitus 
 eius improvisus evenire possit. Inter hos talis ordinis frater non desit, 

 240 
 qui horas illi cantet regulares et venienti ad extrema legat passiones. 
 Crux contra faciem eius sit affixa et lumen usque ad clarum diem non 
 deficiat. 
 § 310. Cumque cæperit agonizare, si oportunitas temporis permi- 
 serit, omnes legantur passiones, sin autem legatur prima vel ultima, 
 ita tamen, ut eo adhuc vivente sequens officium circa morientes non 
 negligatur. 
 CAPUT 137. DE FRATRE IAM MORIENTE 
 § 311. Cum autem viderint iam exitus eius horam imminere, cili- 
 cium expandant, cinerem prius a sacerdote benedictum desuper asper- 
 gant. Postea infirmum de lecto levatum in cilicium submittunt. Sed 
 interim ab uno eorum percutiatur tabula in claustro, crebra et continua 
 percussione. Quod cum signum sit obituri, ilico ut auditum fuerit a 
 fratribus, omnes accurrant. 
 § 312. Et quamvis nullius rei gratia gravem et temperatum inces- 
 sum aliquando excedere debeant, tamen ad morientem et ad incen- 
 dium et ad furtum eripiendum licitum est ut currant. Sed si hæc tabulæ 
 percussio evenerit vel quando alterutra missa vel quando regularis 
 hora cantatur, quotquot foris chorum steterint accurrant, qui in choro 
 minime, nisi quibus prior innuerit, et obedientiarii qui ad exequias ali- 
 quid sunt facturi. Quod si in refectorio adhuc sederint et lectio necdum 

 241 
 finita est, inde quoque prosiliant, quamquam defuncti corpore lavato 
 et in æcclesiam deportato denuo sit illuc redeundum, ut lectio finiatur 
 et psalmus consuetus cantetur. Occurrentes autem cantent et recan- 
 tent symbolum fidei, ut fraterna fides suffragium conferat migraturo. 
 § 313. Sed si exitus eius tardior aliquantulum fuerit, agenda est ipso 
 prelato vel priore pronuntiante letania, et unicuique nomini sanctorum 
 subiungendum est Intercede pro anima eius. Est autem prolonganda 
 vel brevianda, prout permiserit temporis ratio et secundum quod in 
 causa migraturi potuerit perspici vel estimari. Quod si necdum fini- 
 verit, recedat conventus et aliquanti remaneant, qui et psalterium in- 
 cipiant. 
 § 314. Sed cum perspexerint, quod iam migraturus sit, incensum ad 
 os eius teneatur. Cum autem iam eum non dubitaverint obisse, dican- 
 tur a sacerdote collectæ Pio recordationis affectu et alia Deus origo et 
 reliquum officium circa morientes. 
 CAPUT 138. DE EO, QUI ABSENTE CONVENTU DEFUNGITUR 
 § 315. Si autem obierit, dum conventus est ad regularem horam vel 
 ad missam, postea non ita currendo veniant, sed moderato incessu. 
 242 
 CAPUT 139. QUID AGENDUM SIT, POSTQUAM FRATER OBIERIT 
 § 316. Mox autem ut obierit, simul omnia signa pulsentur tamdiu, 
 dum apportetur adhuc alia crux et rursus aqua benedicta et cande- 
 labra. Quæ cum fuerint apportata, incenso super defunctum facto, 
 aspergatur etiam aqua benedicta. 
 § 317. Postea simul cum ipsis, quæ apportata sunt, efferatur in lo- 
 cum ubi lavetur. Sed eum nec apportent nec lavent nec in sepulchrum 
 ponant alii fratres, quam qui eius similes sunt vel in ordine vel sine 
 ordine. Ad infirmarium pertinebit aquam calidam providere, ad came- 
 rarium autem ea quibus induendus est. Ponatur super tabulam ad hoc 
 solum destinatam, denudetur, lavetur a vertice usque ad plantam pedis. 
 Sola verenda veteri panno sint cooperta. 
 § 318. Vestiatur superpellicio et caligis. Et sudarium, quod sit de 
 veteri panno, super faciem ex utraque parte consuatur contra pectus, 
 super quod etiam manus infra complicentur. Ipsumque superpellicium 
 per loca consuendo totum ita constringatur, ut nulla parte sit laxum. 
 Inter lavandum conventus, quem ea hora nullatenus decet abesse, a 
 psalmodia non debet cessare. 
 243 
 CAPUT 140. QUO ORDINE PORTETUR IN ECCLESIAM 
 § 319. Postquam vestitus fuerit, incensetur et ponatur in feretrum. 
 Postea tollatur, portetur contra conventum. Qui cum venerit ad finem 
 alicuius psalmi, dimissa psalmodia omnibus inclinatis prior dicat Pater 
 noster. A porta inferi. Dominus vobiscum. Deus vitæ dator. Deinde re- 
 sponsorium Heu michi cantando portetur in æcclesiam. Et interim pul- 
 sentur omnia signa. In proccssione crucem sequatur conventus, deinde 
 defuncti portitores, conversi novissimi. Locato vero in æcclesia funere, 
 crux cum candelabris ad caput eius affigatur. 
 CAPUT 141. DE STUDIO PSALMODIÆ ET MISSEÆ IMPONENDÆ 
 § 320. Ab illa hora, usquequo portetur in sepulchrum, non omitta- 
 tur absque psalmodia, nisi missa generalis aut hora regularis cantetur. 
 Ad quam, cum primum pulsatur signum, cessabit psalmodia preter 
 ad solos nocturnos. Tunc tenetur usque ad introitum puerorum. Quando 
 conventus in capitolio vel in refectorio est, prior precipiat aliquantis 
 fratribus remanere. Si est tempus, quo fratres circa meridiem dormire 

 244 
 solent, illo die non dormiant. Et defunctus, si aliquantulum prius 
 obierit quam sonitus mane fiat in dormitorio, ipso die sepeliatur, alias 
 minime. 
 § 321. Et nox illa in tres vigilias dividatur, quarum primam dexter 
 chorus aget, secundam sinister, tertiam post matutinas pueri cum 
 magistris. Si est nox hiemalis, ut a kalendis octobris usque ad cænam 
 domini, ad unamquamque vigiliam psalterium ex toto dicatur. At si 
 estiva, tunc de psalterio non nisi centum psalmi dicantur. Et si post 
 completorium fratris obitus contigerit, psalterium non incipiatur, nisi 
 prius ex toto sint completa scilicet et vesperæ pro defunctis et matu- 
 tinæ et Verba mea. 
 § 322. Missa matutinalis cantetur pro eo, ad quam, prius tamen 
 habito capitulo propter indulgentiam quæ ibidem defunto dicenda est, 
 omnes ut offerant debent interesse. Custodes æcclesiæ singulis cereos, 
 dum Agnus dei canitur, distribuant. Diaconus postquam incensaverit 
 altare, incenset et defunctum. Sepulchrum cum factum fuerit, collecta 
 dicatur: Deus qui fundasti terram. 
 CAPUT 142. DE SEPELIENDO DEFUNCTO 
 § 323. Finita missa prior unum de maioribus signis aliquantulum 

 245 
 pulsat tribus vicibus, scilicet ut omnes conveniant. Tunc sacerdos de- 
 functum sepulturus, alba tantum indutus et stola, procedat et collec- 
 tas omnes preter ultimam Deus cuius miseratione absque salutatione 
 et Oremus dicat. Dum cantantur responsoria, corpus a sacerdote asper- 
 gitur et incensatur. Cum autem dicitur Pater noster, ab omnibus in- 
 clinetur. 
 § 324. Finita oratione Tibi domine commendamus, cereis extinctis 
 dicatur pro quiescentibus in cimiterio psalmus De profundis. V. Requiem 
 eternam. Pater noster. V. A porta inferi. Deus cuius miseratione. Domi- 
 nus vobiscum. V. Requiescant in pace. 
 CAPUT 143. QUALITER REDEANT DE SEPULTURA 
 § 325. Tunc impositis septem psalmis redeat conventus. Cum per- 
 venerint in chorum, prosternant se in orationem cum ipsis psalmis, 
 quos sacerdos iam alba et stola exutus claudat cum collecta Satisfaciat 
 tibi, domine deus. Signa, quæ defunctum efferendo statim pulsari sunt 

 246 
 inchoata, non prius dimittantur quam sacerdos recesserit a sepulchro. 
 Ipso die, quo defunctus sepelitur, omnes sacerdotes cantent missam 
 pro eo. 
 CAPUT 144. DE SEPTENARIO ET TRICENARIO ET VESTIMENTIS 
 IN CAPITULO DISTRIBUENDIS 
 § 326. Si frater obierit in congregatione sive clericus sive laicus, 
 faciant ibi fratres pro eo septenarium et tricenarium. Septenarium ita, 
 ut ab ipso obitus sui die usque ad finem septenarii generaliter a con- 
 ventu totum officium defunctorum, — missa, matutine Verba mea, 
 vespere, — cottidie pro eo agatur, nisi festivitas novem lectionum eve- 
 nerit. Qua finita, quod propter eam pretermissum fuerat, congruo post 
 tempore persolvatur. 
 § 327. Tricenarium vero ita, ut ab eodem ipso obitus die usque ad 
 finitum tricenarium nulla umquam intermittatur dies, quin ei missa 
 celebretur, exceptis per annum sex diebus, id est natalis domini, resur- 

 247 
 rectionis dominicæ et illis tribus diebus, qui eandem dominicam resur- 
 rectionis antecedunt, et pentecostes. In quo etiam tricenario cottidie 
 tribuatur pro eo pauperibus ad elemosinam tantundem de victualibus 
 refectorii, quantum unus vivens frater accipit. 
 § 328. Vestimenta quoque eius, cum primum abluta esse potuerint, 
 omnia portentur in capitulum, ut fratribus, si qui opus habuerint, 
 dividantur. Et qui de eis quid acceperit, ei precipiatur a priore, ut de- 
 functi recordetur vel psalmodia vel cum missis, si est sacerdos, secun- 
 dum quod tunc videtur precipienti. 
 § 329. Supra dicto tricesimo die finita missa ad tumulum defuncti 
 fratris, sicut in septimo, in cimiterium cum processione egrediatur 
 conventus cantando responsorium Libera me. Redeuntes autem in 

 248 
 chorum cantent psalmum Miserere mei, V. Requiem æternam, collec- 
 tam unam qualem volueris. Eadem die in capitulo prior imprecetur ei 
 absolutionem. 
 CAPUT 145. QUID FIAT IN OBEDIENTIIS PRO EO, QUI APUD 
 NOS OBIERIT ET QUID NOS PRO ILLIS, QUI IBI OBIERINT, 
 FACIAMUS 
 § 330. Denuntiato autem obitu defuncti fratris per obedientias ibi 
 septem diebus totum obsequium ei faciant et tribus diebus prebendam 
 tribuant. Si autem in obædientia obierit, fiat ibi sicut supra dictum 
 est de tricenario et septenario. Et denuntiato obitu eius in congrega- 
 tione, septem diebus totum officium ei faciant et tribus diebus pre- 
 bendam tribuant. Similiter in cæteris obedientiis septem diebus inte- 
 grum ei officium faciant et tribus diebus prebendam tribuant. Preter 
 hæc autem in congregatione et in obædientiis fiat etiam pro eo comme- 
 moratio in missa et in matutinis et in vesperis a die, qua denuntiatur 
 obitus eius usque ad trigesimum. 
 249 
 § 331. Et quia si patitur unum membrum, compati debent omnia 
 membra, constitutum est tam in congregatione quam in obædientiis, 
 ut preter generale officium cuncti fratres privatas pro defuncto faciant 
 orationes. Illi, qui sacerdotali funguntur officio, tres missas pro eo 
 celebrent, quas si non libet cantare, studeant psalterium legere. Cæteri 
 vero fratres tam clerici quam laici totum psalterium legant, et qui 
 totum nesciunt, psalmos quos sciunt totiens dicant, donec numerum 
 psalmorum psalterii compleant. Et qui psalmos nescit, per centum 
 quinquaginta vices Pater noster dicat. 
 § 332. Et cum in congregatione vel in quacumque obædientia frater 
 defunctus fuerit vel ab alia de obitu fratris brevem receperit, ultra 
 tres dies ad constituta loca non prolongetur transmitti. Quod si intra 
 tricesimum defuncti fratris alius frater obierit, pro utroque fiat com- 
 mune officium usque ad ultimi defuncti finitum tricesimum. Et si anni- 

 250 
 versarius fratris intervenerit vel por alio defuncto speciale officium in- 
 dictum fuerit, similiter fiat commne officium. 
 § 333. Item pro negligentiis, quæ sepius contingebant de danda an- 
 nuatim prebenda pro defunctis fratribus, statutum est, ut in una- 
 quaque obædientia pauper unus solo respectu dei teneatur. Et missa 
 in eorum anniversario, similiter autem in morientium tricenario, si 
 fieri potest, numquam pretermittatur. Quod si propria celebrari non 
 poterit, victus quantum vivo, tantum et mortuo ipso die in mensa 
 prebeatur et in generali missa pro eo dicatur oratio. 
 § 334. Per singulos denique annos anniversario obitus sui die pre- 
 benda defuncto fratri in mensa tribuatur et totum officium defuncto- 
 rum sollempniter ei persolvatur. Et ubi iacuerit, ad sepulchrum eius 
 cum processione post missam matutinalem cuncti fratres egrediantur 
 et faciant sicut supra dictum est. 
 CAPUT 146. QUIBUS DIEBUS ANNIVERSARII IN CAPITULO NON 
 PRONUNTIENTUR 
 § 335. In illis tribus diebus ante pascha et octo diebus ipsius paschæ 
 et pentecostes et a vigilia nativitatis domini usque ad vigiliam epi- 
 phaniæ anniversarius in capitulo non pronuntietur. Sed tamen hoc 

 251 
 provideatur, ut quotquot anniversarii infra hunc terminum in kalen- 
 dario scripti sunt, in unum collecti simul omnes ante predictos dies 
 recitentur et ita tempestive, ut plenarium officium, id est vesperarum, 
 matutinarum Verba mea et missæ possint habere. 
 CAPUT 147. DE PRELATO DE HAC LUCE MIGRANTE 
 § 336. Super omnia domno prelato ab hac vita decedenti ista sunt 
 addenda. Deponendus in tumulum vestiatur omnibus sacerdotalibus 
 vestibus. Quatuor fratres albis induantur, qui portabunt eum ad tumu- 
 lum. Per annum integrum dabitur ad elemosinam eius prebenda, non 
 solum apud nos, sed etiam in omnibus cellis nostris. Et missæ canta- 
 buntur pro eo triginta, si tamen tanti sunt sacerdotes, qui hoc potue- 
 rint explere. 
 § 337. Eius quoque anniversarius hoc modo agatur, primo ut omnia 
 signa pulsentur prolixius ad vesperas pro defunctis. Totum officium 
 et missa festive nec absque tractu a duobus cantando celebretur. Ipso 
 die habeant fratres in refectorio aliquod generale carnium vel piscium 

 252 
 et pigmentorum. Et duodecim pauperes in hospitali reficiantur, non 
 solum pane et vino, sed etiam carne, si tamen est ea dies carnem come- 
 dendi, alias provideatur, quod tantundem valeat. 
 CAPUT 148. DE ELECTIONE PRELATI 
 § 338. Domno prelato defuncto priores omnium nostrarum cellula- 
 rum convocamus et eorum communi consilio electioni vacamus. His 
 congregatis placet omnibus triduanum ieiunium peragere, ut sic a 
 domino rectum electionis consilium mereamur suscipere. Hanc tandem 
 super tres sanioris consilii constituentes inter nos confirmamus, ut 
 quemcumque isti elegerint, omnes sine disceptatione laudemus. Noc- 
 tem igitur diem electionis precedentem hii tres psalmis et orationibus 
 insistentes insomnem ducunt. Mane facto missam sibi celebrari faciunt 
 et expleta prima cum cæteris capitulum intrant. Ibi legatur hæc lectio: 
 CAPUT 149. QUALIS ESSE DEBEAT PRELATUS 
 § 339. Prelatus, qui sanctæ et canonicæ congregationi preest, vita 
 et doctrina clarere debet, ut eos, quos suscepit regere, verbo et exemplo 

 253 
 valeat informare. Scire debet prelatus, quia locum Christi tenet in 
 monasterio et eius vivendo tenere debet exemplum, cuius in se regendi 
 suscepit magisterium. Debet esse moribus ornatus, actione precipuus, 
 virtutibus pollens, regularibus disciplinis institutus, quatenus nomen 
 et officium vita commendet et quos precedit dignitate ordinis, studeat 
 precellere sanctitate operis, ut virtute et opere subiectis suis possit 
 dicere cum apostolo: Estote imitatores mei, sicut et ego Christi. 
 § 340. Caveat, ne quid contra canonicam regulam faciat aut doceat, 
 ne de potestate ordinis se extollat. Nec preesse hominibus gaudeat, sed 
 prodesse, sitque illius sententiæ memor, qua dicitur: Quanto maior es, 
 humilia in omnibus. Sic se sciat esse iudicem animarum, ut sui iudi- 
 cem cogitet deum. Debet prelatus sacræ lectioni iugiter incumbere et 
 sanctorum patrum vitam incessanter adtendere, quatenus ex eis ad- 
 discat, quid agere atque docere debeat. 
 § 341. Corripiat inquietos, consoletur pusillanimes, suscipiat infir- 
 mos, patiens sit ad omnes. Memor sit apostolici verbi dicentis Argue, 
 increpa, obsecra. Sicut peritus medicus ad varios corporis morbos di- 
 verso medicamine servit, sic quibusque congruum doctrinæ remedium 
 adhibeat et quid cuique oporteat pro tempore, pro ætate, pro sexu ac 
 professione annuntiet. Nam et si sancte vivat et minus religiose viven- 
 tes redarguere metuat aut erubescat, cum omnibus, qui eo tacente 
 perierint, peribit. Debet itaque prelatus vigilanti cura subiectorum 

 254 
 mores et actus inquirere et sagaci sollicitudine unumquemque probare 
 studio corrigendi, quatenus et suam animam liberare et alias, quæ sibi 
 sunt commissæ, deo lucrifacere possit. 
 § 342. Caveat, ne suscepta cura regiminis cor per diversa disver- 
 beret, ne cum foras per insolentem curam trahitur, a timore intimo 
 vacuetur, ne dum mens in exterioribus sit sollicita, sui solummodo 
 fiat ignara. Sic de spiritualibus cogitet, ne curam de temporalibus de- 
 serat; sic de temporalibus curet, ut spiritualium sollicitudinem non 
 minuat. Nec per libertatem sit superbus nec per humilitatem remissus. 
 Verbis, rebus, affectibus communem se et facilem omnibus prestet. 
 § 343. Sit sermo ædificans, vita imitabilis. Sit caritate eminens, man- 
 suetus, humanus, hilaris, severus, largus, cunctis affabilis atque ama- 
 bilis, infirmorum consolator, pauperum atque hospitum amator, me- 
 mor sententiæ qua dicitur; Omni petenti te tribue. Non eum trahat am- 
 bitio seculi, non carnalis voluptas dissolvat, non adversa frangant, non 
 prospera elevent. 
 § 344. Non aliena concupiscat, sed sua libenter tribuat. Non iniu- 
 rias inferat, sed illatas æquanimiter sustineat. Sit subditorum per affec- 
 tum pater plusque ab eis amari appetat quam timeri. Bene agentibus 
 sit humilis, contra delinquentes rigidus. Nec humilitas sit sine rigore 
 nec rigor sine humilitate. Sed foris ferveat zelus rectitudinis, ut num- 
 quam a corde recedat dulcedo caritatis. 
 § 345. Super omnia sit prelatus de animabus sollicitus et in eis sum- 
 ma cura et diligentia invigilet. Studeatque eas cautas reddere contra 

 255 
 temptationes atque insidias hostis maligni et callidi et quanta tor- 
 menta parata sunt male et negligenter viventibus annuntiet. Admone- 
 atque eos de timore atque amore Christi, de preceptis regulæ atque 
 disciplinæ et quanta bona preparavit deus diligentibus se et qui perse- 
 veraverit usque in finem, hic salvus erit. 
 § 346. Ipse autem de seipso cogitet pensetque, quantum onus sus- 
 ceperit et in quanto versetur periculo, qui de tot animabus cum sua 
 sit domino rationem in tremendo iudicio redditurus. Quamobrem opor- 
 tet, ut cum timore et tremore semper ambulet coram domino nec con- 
 fidat in suo sensu aut in sua iustitia, sive in viribus suis, sed omni die 
 ac nocte in oratione sua cum gemitu et lacrimis et se et gregem suum 
 cælesti domino commendet, ut per eius aduitorium et gratiam sic merea- 
 tur vivere, quatenus ad cælestem patriam una cum grege sua valeat 
 pervenire. Amen. 
 CAPUT 150. QUOMODO CUNCTIS CONSENTIENTIBUS ELECTUS IN 
 ÆCCLESIAM CUM LAUDIBUS DUCATUR ET, POSTEA REDUCTO, 
 OBÆDIENTIA AB OMNIBUS PROMITTATUR 
 § 347. Post hæc iterum queritur, utrum aliquis ab electione eorum 
 dissentiat. Quod cum omnes negaverint, aliis in capitulo remanentibus 

 256 
 et psalmum Qui regis Israel devotissime canentibus, illi tres ad con- 
 silium exeunt. Mox revertentes eligunt et electum gaudentes et Te deum 
 laudamus canentes rapiunt et in æcclesiam sine mora velit nolit ducunt. 
 § 348. His ita peractis iterum in capitulo conveniunt et eum singil- 
 latim osculantes et manus manui eius dantes obædientiam promittunt 
 in hæc verba: Promitto tibi obædientiam in deo secundum regulam beati 
 Augustini patris nostri. Sic electus prelatus habetur. 
 CAPUT 151. DE EO QUI IN QUADRAGESIMA OBIERIT ET IN 
 NOVEM LECTIONUM EST SEPELIENDUS 
 § 349. Si quis fratrum in quadragesima obierit et in tali est die sepe- 
 liendus, qui cum novem lectionibus fuerit sollempnis, pro illo post 

 257 
 primam cantetur missa defunctorum cum tribus tantum collectis Que- 
 sumus domine. Deus veniæ. Fidelium. Propter quod tamen nec illa missa 
 de festivitate post tertiam nec illa de ieiunio post nonam remanebit. 
 Sed si in die dominica sepultura evenerit, addatur et quarta collecta 
 Sanctorum tuorum. 
 CAPUT 152. DE EO QUI SEPELIENDUS EST IN ALIQUO DIERUM 
 TRIUM ANTE PASCHA 
 § 350. Item qui sepeliendus est in quolibet die de illis tribus, qui 
 proximi pascha antecedunt, sepeliatur absque missa pro defunctis, quæ 
 tamen postea cantetur in quinta feria paschæ nec aliter quam si corpus 
 defuncti esset in presenti. 
 CAPUT 153. DE EO QUI SEPELIENDUS EST IN DIEBUS 
 ROGATIONUM 
 § 351. Item qui sepeliendus est in diebus rogationum, pro illo can- 
 tetur missa post primam et illa de rogationibus post tertiam. 
 258 
 CAPUT 154. DE EO QUI SEPELIENDUS EST, QUANDO RASURI SU- 
 MUS 
 § 352. Item qui sepeliendus est eo die, quo non bene mutari potest 
 rasura, post capitulum statim sepeliatur, quia quamdiu est insepultus, 
 non licet in claustro vel loqui vel aliud quid facere nisi tantum psalmis 
 ad exequias vacare. Sed armarius tantum faciat de scriptura, quod 
 defuncti nomen scribat in memoriali fratrum et breves, quæ mittendæ 
 sunt pro eo per cellas. 
 CAPUT 155. QUID FACIENDUM SIT PRO FAMILIARIBUS 
 DEFUNCTIS 
 § 353. Sunt nonnullæ congregationes non solum canonicorum, sed 
 etiam monachorum, quæ habent societatem et fraternitatem nostram, 
 ut cum brevis defuncti illorum ad nos vel ad illos nostra venerit, offi- 
 cium et missa geratur et postea septenarius cum officiis et missis. Qui- 
 cumque sacerdos est, pro eo missam celebret, et qui non est sacerdos, 
 quinquaginta psalmos, et qui psalmos nescit, totiens dominicam ora- 
 tionem dicat. 
 § 354. Sunt etiam quidam, quibus preter ista in recitatu obitus pre- 
 bendam damus et quorum nomina in brevi ponimus, ut Calmosiacen- 

 259 
 sium et Tullensium de sancto Leone et fratrum de nova cella sanctæ 
 Mariæ, quorum etiam commemorationem annuatim quarto kalendas 
 octobris agimus, sicuti fratrum de sancto Rufo decimonono kalendas 
 februarii. 
 CAPUT 156. QUOD OMNI PETENTI DANDA SIT FRATERNITAS ET 
 QUID PRO EIS ADHUC VIVENTIBUS FIAT 
 § 355. Quicumque fideles Christi tam pauperes quam divites ad nos 
 venerint atque petierint, ut ipsi quoque habere fraternitatem nostram 
 mereantur, annuatur et adducantur in capitulum nostrum. Et cum 
 libro detur eis, ut partem et communionem habeant de omnibus bonis, 
 quæ ullomodo fiant vel in orationibus vel in elemosinis, non solum 
 apud nos, sed etiam in cunctis locis, quæ nostri iuris esse videntur. 
 § 356. Pro his omnibus, quamdiu sunt in hac temporali vita, specia- 
 liter cantabitur in privatis diebus post matutinas sanctæ Mariæ psal- 
 mus Deus misereatur hoc modo: Salvos fac. Oratio Da famulis. Ad mis- 

 260 
 sam conversorum et quotiens in novem lectionum ad priorem missam 
 apponitur, pro eis apponatur oratio Pretende. Deus qui caritatis. 
 CAPUT 157. QUID PRO EIS FIAT POSTQUAM OBIERINT 
 § 357. Postquam autem obierint, ad missam defunctorum ea col- 
 lecta Omnipotens sempiterne deus cui numquam post collectam Deus 
 veniæ illis est proprie deputata. 
 CAPUT 158. QUALITER DETUR COMMUNIS SOCIETAS 
 PETENTIBUS 
 § 358. V. Suscepimus deus misericordiam tuam in medio templi. V. 
 Ecce quam bonum et quam iocundum. <Oratio> Suscipiat te dominus 

 261 
 noster Iesus Christus in consortium electorum suorum et suscipiamus te 
 in nomine eius, edocti monitis eius, in manus et in orationes et in con- 
 sortium veræ fraternitatis et caritatis, ut ipse corda nostra et mentes in 
 suo servitio unanimes faciat, qui nos ad hunc diem concessit pervenire 
 incolumes. Qui cum. 
 § 359. Ps. Miserere. Ps. Levavi. V. Salvos fac. Oratio: Domine deus 
 patrum nostrorum, qui dixisti, ubi fuerint congregati in nomine meo duo 
 vel tres, ibi in medio eorum sum, tu hodie medius nostrum adesse digneris 
 et huic societati manum misericordiæ tuæ impende, ut per te vera et stabilis 
 in bono nostra devotio perseveret et tuis mandatis obedientes et pro invicem 
 orantes te gubernante corde salvari mereamur et corpore et ad æternam 
 beatitudinem valeamus pervenire. Per. 
